# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:54.026004
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 卷二十四
<pb:KR3e0027_WYG_024-1a>¶
欽定四庫全書¶
　聖濟總録纂要卷二十四¶
　　　　　　　　　　　　　　休寧程林纂¶
　　産難門¶
　　　逆産¶
論曰逆産者盖因姙婦初覺腹痛産時未至驚動傷早¶
兒回轉未至竟便用力産之即令逆也¶
牛酥膏　治逆産數日或生不以理横逆艱難千方百¶
<pb:KR3e0027_WYG_024-1b>¶
計不安急宜服之膏至兒身上即産下¶
　　真牛酥　秋葵子(一/升)　大豆黄卷　滑石(二/兩)¶
　　瞿麥(一/兩)　白蜜(半/升)　(秋冬二葵子/功用并同)¶
　共末用酥煎沸入蜜再煎下末攪匀収貯酒下一二¶
　匙頻服¶
半夏飲　治横産及倒生胎死腹中并衣不下母氣欲¶
絶者¶
　　半夏(五枚薑/汁炒)　白斂(一/兩)¶
<pb:KR3e0027_WYG_024-2a>¶
　共末温酒下二錢難産一服横産二服倒生三服胎¶
　斃衣不出四服此方加瞿麥尤佳¶
竈心黄土塗　治逆産¶
　　竈底心黄土(硏五/合)¶
　以生薑汁和如糊塗産母臍中以帛繫換¶
小麥飲　治逆産¶
　　小麥　小豆(炒一/兩)¶
　共末水煎二三錢温服少頃又服¶
<pb:KR3e0027_WYG_024-2b>¶
鹽粉塗　治逆産足下¶
　　食鹽　胡粉¶
　共研勻用米醋和塗兒足心即順下¶
葱蒜薫法　治逆産¶
　　大蒜(七/枚)　生薑(五/錢)　葱白(三十/根)¶
　共搗入盆中以沸湯五大碗投盆内速扶産婦坐盆¶
　上薫産户冷即易之三易胎正矣¶
丹砂塗　治逆産¶
<pb:KR3e0027_WYG_024-3a>¶
　　丹砂(五/分)¶
　用蜜和塗兒足心又以丹書兒左足心千字書右足¶
　心里字¶
又法¶
　以鍼刺先出足底足痛還即順若手先出即刺手¶
又法¶
　取三家鹽熬令黄以津唾和塗兒足心次取三家飯¶
　放兒母手中佳¶
<pb:KR3e0027_WYG_024-3b>¶
艾葉湯　治逆産及子死腹中¶
　　生艾葉(五/兩)¶
　用酒一升煎旋服則順下如不飲酒以水煎服¶
蛇脱灰酒　治逆産及子死腹中¶
　　蛇脱(燒/灰)¶
　研末用白酒和下面向東方服一錢未下再服¶
兎絲子酒　治逆産及子死腹中¶
　　兎絲子(炒/)¶
<pb:KR3e0027_WYG_024-4a>¶
　為末酒下一二錢即生　一方以車前子為末酒下¶
　二錢¶
蒲黄塗　治逆産¶
　　蒲黄¶
　用水和塗兒手足心即順¶
　　　難産¶
論曰臨産或難盖為正氣擾亂心神不寧所致古人有¶
預備方法臨月用滑胎散并日行二三十步貴使血氣¶
<pb:KR3e0027_WYG_024-4b>¶
下順産無留難無令喧雜驚忙必須産閣温暖遇嚴寒¶
之日四圍燒火及多備熱湯焚諸異香常令湯火氣及¶
身暗使人看候産婦纔覺腹痛速與飲食令飽無使困¶
乏飢則雌雞煮粥渇則白蜜煎湯或空痛經日兒胎未¶
動者宜安心熟忍以薦蓆鋪牀就上安産免為地氣所¶
侵又就週行三五百匝或困于行暫且扶立須㬰又行¶
如血水俱下痛陣及腰此欲産之兆諸餘法度宜次序¶
行之¶
<pb:KR3e0027_WYG_024-5a>¶
車前子散　治難産經日不下¶
　　車前子(㣲/炒)　滑石　川歸(五/錢)　榆白皮¶
　　瞿麥穗(一/兩)¶
　共末用酒下二錢如血水未下用大黄二錢煎酒服¶
　胞胎即下¶
如意膏　治難産催生¶
　　萆麻子(二十一粒/去殻研)　丹砂(五/分)¶
　共研如膏用油紙攤貼臍下小腹間外用帛繫縳候¶
<pb:KR3e0027_WYG_024-5b>¶
産與胞衣下速去之稍緩即脱人氣血此藥覺腹痛便¶
宜用¶
牛酥膏　治難産催生(見前逆産/)¶
苧蔴根飲　治難産及晚嫁難産¶
　乳母論云三十後適人者謂之晚嫁也盖少嫁則筋¶
　骨軟弱故産門易開晚嫁則筋骨堅強所以難産産¶
　婦臨月宜常服之¶
　　苧蔴根　人參　陳皮(炒/)　懐生地¶
<pb:KR3e0027_WYG_024-6a>¶
　　炙甘草　烏梅肉(一/兩)¶
　生薑水煎四錢温服少頃又服¶
燒弓弦散　治難産¶
　　弓弦(五寸燒/灰研)　箭幹(五寸/燒灰)¶
　共研勻作一服酒下¶
牛酥飲　治數日不産胎上冲心欲死¶
　　牛酥(五/錢)　冬葵子(炒一/合)　滑石(研三/分)¶
　共入袋盛用酒一升煮頻服一鍾¶
<pb:KR3e0027_WYG_024-6b>¶
白芍散　治數日不産胎上冲心欲死¶
　　白芍　川芎　甘草　川歸　茯神　陳皮(二/兩)¶
　　苧蔴根(一/把)　髪灰(一/分)¶
　共末空心食前酒下二錢少頃又服¶
桂心湯　治難産數日不生子死腹中母氣欲絶者服¶
之效¶
　　桂心(兩/半)　木通　牛膝　瞿麥穗　榆白皮(二/兩)¶
　水煎五錢服¶
<pb:KR3e0027_WYG_024-7a>¶
石燕酒　治難産催生　一方兩手握石燕亦産¶
　石燕以童便磨取三四錢㣲温吞赤小豆七粒立産¶
　　　子死腹中¶
論曰胞衣未下急于胎之未生子死腹中危于胎之未¶
下盖胞衣未下子與母氣通其呼吸若子死腹中胞臓¶
氣寒胎血凝沍氣不升䧏所以難下古方多以行血順¶
氣藥及硝石水銀磠砂之類其胎已死軀形已冷血凝¶
氣聚復以至寒之藥下之不惟無益而害母命者多矣¶
<pb:KR3e0027_WYG_024-7b>¶
古人用藥深于用意但後生不分子死理有二端用藥¶
寒温各從其宜有姙娠胎漏血盡子死者有墜墮攧撲¶
内傷子死者有縁久病胎萎子死者若此之類遂令生¶
人提掣姙婦使身體平正仍以䄄蓐自腰抵定令仰臥¶
開足向地如欲産勢連進附子湯三服(方見/後)即以衣包¶
温瓦數片二三人不住手自臍腹腰脇左右周囘熨之¶
使胞臟温煖凝血流動盖附子湯能破寒氣墮胎服之¶
少頃覺腹内痛陣漸作惡血漸動良久必産此用温藥¶
<pb:KR3e0027_WYG_024-8a>¶
之意也有因傷寒熱病温瘧之類胎受邪熱毒氣内外¶
交攻因致胎死胎不即下留于胞臟古人慮胎受毒氣¶
必致脹大所以用硝石水銀磠砂之藥盖硝石水銀之¶
性不惟使胎不脹大又能使胎化爛副以行血順氣之¶
味死胎即下臨産更令生人以手體候胎有横有逆有¶
脹有爛以意治之庶免留難凡生産之理胎活則所生¶
子日月已周臍繫不養所以自下由之果實既熟不俟¶
剪折帯蒂自分若子死腹中則所生在母日月未足臍¶
<pb:KR3e0027_WYG_024-8b>¶
繫尚固由之果實未熟枝末雖枯不折不離所以在母¶
行之有法用之有度斯無虞矣凡審死胎當熟辯有姙¶
之婦病胎隱伏不動難認存亡令生人以煖手就臍下¶
欵欵按至胎處覺腹中冷應手是胎已死稍温即非更¶
看姙婦外症面青舌冷舌下脉青黒口穢氣手指甲黒¶
皆子死之候¶
附子湯　治子死腹中産後氣寒胎血凝沍子死難下¶
破寒墮胎¶
<pb:KR3e0027_WYG_024-9a>¶
　　附子(大者一枚生去/皮臍切十片)　生薑(五/片)¶
　水煎稍熱服經時不下服桂心湯¶
桂心湯　治子死腹中産後氣寒胎血凝沍子死難下¶
寒墮胎¶
　　桂心(不見/火)　烏頭(大者/一兩)¶
　水煎稍熱連用三服¶
地黄酒　治子死腹中未下¶
　　懐生地(酒洗搗取/自然汁)¶
<pb:KR3e0027_WYG_024-9b>¶
　用酒煎沸和地黄汁連三服胎不下服牛膝湯¶
牛膝湯　治子死腹中氣血凝結致子難下¶
　　牛膝　朴硝(三/兩)　川芎　大黄(炒/)　桂心¶
　　蒲黄(五/錢)　懐生地(二/兩)¶
　水煎五錢去滓入朴硝一錢再沸服連進三服未下¶
　服後瞿麥湯¶
瞿麥穗湯　治子死腹中三日不出母氣欲絶¶
　　瞿麥穗(兩/半)　牛膝　榆根白皮(一/兩)　木通¶
<pb:KR3e0027_WYG_024-10a>¶
　　桂心(三/分)¶
　水煎五錢去滓服連進三服胎未下服後牛膝湯¶
牛膝湯　治子死腹中滑氣血破胞胎或子死壊爛母¶
氣悶絶者¶
　　牛膝(一/兩)　川歸　桂心(三/分)　川芎　蒲黄(五/錢)¶
　　硝石　　瞿麥穗(二/兩)　　　懐生地汁(一/鍾)¶
　水煎五錢入汁再沸連進三服惡血下子即出也或¶
　胎已損令生人仔細探之勿令腐肉瘀在腹内出畢¶
<pb:KR3e0027_WYG_024-10b>¶
　再一二服逐惡免生他病¶
薑汁酒　治子死腹中氣血凝滯不下¶
　　生薑汁(六/分)　雞子黄(三/枚)　白酒(三/分)　米醋(二/分)¶
　共酒醋同煎入薑汁二分再沸傾碗中入雞黄一枚¶
　乗熱打轉稍熱服須㬰依上法連進三服¶
牛尿塗　治子死腹中二三日不下¶
　　牛尿¶
　用之塗兒母臍腹上并左右少頃立出¶
<pb:KR3e0027_WYG_024-11a>¶
水銀飲　治子死腹中悶絶者¶
　　水銀(一/兩)¶
　飲下若母不知人事幹開口灌下口幹不開當于鼻¶
　中灌下令頭稍仰銀入母腹中立出¶
又方¶
　　竈中黄土¶
　研末用酒和服二三錢立下¶
　　　息胞(即胞衣不出/)¶
<pb:KR3e0027_WYG_024-11b>¶
論曰凡産子母已分而胞衣未下名曰息胞盖由欲産¶
之時用力太過産罷又被風寒冷氣所侵血氣凝澁乏¶
力運用以致持久不惟有妨兒臍兼亦致害母命急須¶
提掣産母使形體平正氣息少待可以運動及以壯氣¶
益血湯散助之俾氣血滑利其胞可下矣若初生産婦¶
未經諳練見胞衣未下恐妨兒體輒便剪臍或誤牽斷¶
或執握不固其胞直上掩心使不盡天年者多矣古人¶
剪臍之法必用慣熟生人先備金銀銅鐵稱錘之類用¶
<pb:KR3e0027_WYG_024-12a>¶
軟熟衣帯一條結定以𦂳牽為度所貴胞不上掩心也¶
壯氣益母湯　治胞衣未下被風寒所侵血氣凝澁或¶
氣少力乏不能運用胞衣停息¶
　　懐生地　人參　川歸(一/兩)　代赭石(醋淬五/錢研)¶
　　木香(一/分)¶
　生薑大棗水煎五錢稍熱服少頃又服以衣下為度¶
牛膝湯　治胞衣半出半不出或子死腹中著脊不下¶
及二三日不産血氣上冲¶
<pb:KR3e0027_WYG_024-12b>¶
　　牛膝　秋葵子　榆白皮(三/兩)　懐生地(取汁/三分)¶
　水煎五錢入汁服¶
滑石湯　治胞衣不出服之爛胞¶
　　滑石　川歸　炙甘草(一/兩)　牛膝　瞿麥穗(兩/半)¶
　　秋葵子(二/合)¶
　水煎五錢稍熱服少頃再服以下為度¶
惡血不下盛于衣中¶
　　鹿角¶
<pb:KR3e0027_WYG_024-13a>¶
　剉為細末用酒下一二錢以下為度¶
&KR1181;麻子塗　治胞衣不下¶
　　萆麻子(二十/一枚)¶
　去殻研如泥塗脚心衣下速去¶
又方　治胞衣不下¶
　　水銀¶
　用棗肉研不見星丸皂子大酒服一丸立下¶
冬葵子酒　治衣不下令爛胞¶
<pb:KR3e0027_WYG_024-13b>¶
　　葵子　阿膠　牛膝　川歸(一/兩)¶
　共末酒下三錢¶
　　　産後血運¶
論曰産後血下或多或少者皆致血運盖血隨氣行血¶
多者氣虚血少者氣逆故也其候頭目旋轉精神昏憒¶
沉黙不知人事治法虚弱者宜調氣而益血氣逆者宜¶
調氣而下血則運思過半矣¶
𤣥胡索湯　治産後血運¶
<pb:KR3e0027_WYG_024-14a>¶
　　𤣥胡索　川芎(一/兩)　人參　川歸　牛膝(兩/半)¶
　　懐生地(二/兩)¶
　水煎五錢去滓入蜜少許稍熱服¶
益母草飲　治産後血運心煩悶亂恍惚如見鬼神¶
　　益母草汁(如無以土𤓰/根汁代之)　生地汁　藕汁(半/鍾)¶
　　雞子白(三/枚)　童子便(一/鍾)¶
　將四汁煎沸入雞子白攪勻分三服連進¶
紅藍花湯　治産後血少運悶嘔逆¶
<pb:KR3e0027_WYG_024-14b>¶
　　紅藍花　蘇枋木(一/兩)¶
　水煎四五錢稍熱服日二¶
薑黄飲　治産後惡血上掩心如見鬼神欲死¶
　　生薑汁　生地汁(一/鍾)¶
　用白酒一鍾同二汁煎十數沸稍熱服¶
醋雞子　治産後血運迷悶不省人事唇口冷面青¶
　　米醋(一/鍾)　雞子(生一/枚)¶
　將醋煎沸以雞子打破攪勻頓服¶
<pb:KR3e0027_WYG_024-15a>¶
白芍湯　治産後血運心中迷悶不知人錯亂少氣¶
　　白芍藥　懐生地　炙甘草(一/兩)　丹參(五/錢)¶
　生薑水煎五錢去滓入蜜少許連進三服¶
　　　産後語言妄亂¶
論曰憂愁思慮則傷心心虚故邪從之新産之人内亡¶
津液而血虚志弱使人精神昏亂語言差謬恍惚不寧¶
甚者變狂顛之症治宜補血益心安心定志其病自愈¶
白茯苓湯　治産後血氣虚弱精神不安言語錯謬¶
<pb:KR3e0027_WYG_024-15b>¶
　　白茯苓　人參　桂心　澤㵼　蒲黄(兩/半)¶
　　懐熟地　川歸　麥門冬　　逺志(一/兩)¶
　共末入蜜杵丸梧子大人參湯下三四十丸¶
白茯苓湯　治産後心氣不足血虚狂言¶
　　白茯苓　熟地(二/兩)　人參　甘草　防風¶
　　白薇　　龍齒　　獨活　逺志(一/兩)¶
　水煎四五錢稍熱服¶
茯神湯　治産後血虚狂言妄語心志不寧¶
<pb:KR3e0027_WYG_024-16a>¶
　　茯神(二/兩)　人參　白芍藥(兩/半)　桂心　川歸¶
　　炙甘草(一/兩)¶
　生薑大棗水煎四五錢稍熱服日二¶
逺志湯　治産後血虚心氣弱為風邪所搏語言妄亂¶
　　逺志　人參　赤芍　白茯　子芩　獨活¶
　　炙甘草　　防風(一/兩)　　　懐熟地(二/兩)¶
　水煎四五錢熱服日二¶
　　　産後中風¶
<pb:KR3e0027_WYG_024-16b>¶
論曰産後血氣未完風邪乗之入于經絡則發為痓其¶
候口噤不開筋脉攣急面目喎癖至于五臟六腑則隨所¶
中而症候出焉甚者瘈瘲直視角弓反張神志昏塞便¶
溺遺失瘖不能言為中風之證¶
小續命湯　治産後失血中風口眼喎斜冐昧不知痛¶
處拘急不得轉側遺溺失音¶
　　麻黄(去根節/二兩)　人參　附子　川芎　白术¶
　　防己　白芍　子芩(一/兩)　桂心　甘草(二/兩)¶
<pb:KR3e0027_WYG_024-17a>¶
　　防風(兩/半)¶
　生薑水煎五錢服¶
大豆酒　治産後中風背強口噤或煩熱頭身皆重身¶
痒及嘔逆直視皆風濕所致¶
　　大豆(三/升)¶
　炒令聲斷用酒五升沃熱豆中取豆汁服一鍾日飲¶
　五七次取㣲汗身纔潤即愈一則去風二則消血¶
麻黄湯　治産後中風口眼喎斜身背拘攣¶
<pb:KR3e0027_WYG_024-17b>¶
　　麻黄(去根/節)　桂心(一/兩)　川芎　白芍藥¶
　　防風(二分/半)　竹瀝(二/合)　白术(炒五/錢)¶
　生薑水煎五錢去滓入竹瀝半合二三服取汁¶
地黄酒　治産後中風口噤筋脉攣急角弓反張¶
　　生地汁(二/升)　白酒(三/升)　生薑汁(二/合)¶
　用二汁煎數沸入酒再煎十數沸任性細飲數杯若¶
　冷多加桂心末二兩若熱多加藕汁二合¶
　　　産後中風口喎¶
<pb:KR3e0027_WYG_024-18a>¶
論曰足陽明胃經入上齒中環出挾口環唇下交承漿¶
手太陽經循頸上頰至目鋭眥此二經皆為風寒所中¶
使筋脉縮急牽引于頰故為口喎癖不正語言蹇澁目¶
不能平視也¶
人參湯　治産後中風口面喎斜¶
　　人參　白芍藥　防己　白术　甘草¶
　　防風　麻黄(去根/節)　附子　川芎　子芩¶
　　桂心(一/兩)¶
<pb:KR3e0027_WYG_024-18b>¶
　生薑大棗水煎三錢温服¶
天麻散　治産後中風口眼喎斜筋脉不利¶
　　明天麻　懐生地　白殭蠶(糯米/炒)　𤣥胡索¶
　　獨活　防風　川歸　荆芥穗　　桂心(五/錢)¶
　共末用酒下二三錢日二服¶
獨活湯　治産後中風口面喎斜¶
　　獨活　防風　川歸(兩/半)　川芎　枳殻　桂心(一/兩)¶
　　細辛(五/錢)　　　蔓荆子(兩/半)　　　竹瀝¶
<pb:KR3e0027_WYG_024-19a>¶
　水煎三錢去滓入竹瀝半合再沸服日二¶
竹瀝湯　治産後中風口面喎斜手足不隨語言謇澁¶
昏昧¶
　　竹瀝　防風　麻黄(去根節/兩半)　升麻　羗活¶
　　羚羊角　川芎　桂心(一/兩)　杏仁(八十枚去/皮尖炒研)¶
　水煎三錢去滓入竹瀝半合再沸二三沸少頃再服¶
　取㣲汗差¶
地汁竹瀝飲　治産後中風口眼喎斜筋脉攣急¶
<pb:KR3e0027_WYG_024-19b>¶
　　生地汁　竹瀝(各半/升)　獨活(兩/半)¶
　用水二鍾煎獨活三錢去滓入地汁竹瀝各半合再¶
　二三沸温服日二¶
　　　産後中風角弓反張¶
論曰背為陽腹為陰陰陽之脉交相維持産後血脉不¶
足風邪中於陽經使陽脉拘急反引腰背如角弓反張¶
故以為名¶
麻黄湯　治産後中風角弓反張筋脉急痛¶
<pb:KR3e0027_WYG_024-20a>¶
　　防風　人參　白术　川芎　甘草　川歸¶
　　麻黄(去根/節)　桂心(一/兩)　附子　乾薑(五/錢)¶
　　杏仁(去皮尖炒/四十枚)¶
　水煎三錢服日二¶
白茯苓湯　治産後角弓反張¶
　　白茯苓　山梔仁　川芎　川歸　炙甘草(五/錢)¶
　　黒乾薑　呉茱茰　懐熟地　桂心　細辛(一/兩)¶
　水煎三錢温服日二¶
<pb:KR3e0027_WYG_024-20b>¶
黒豆酒　治産後中風腰背反折筋急口噤¶
　　黒豆(小者/二升)　白酒(四/升)¶
　將豆炒香熟傾入酒中去豆用酒不拘時頻服一鍾¶
　服完再服後地黄酒¶
地黄酒　治産後中風腰背反折筋急口噤¶
　　生地汁(二/升)　白酒(三/升)　生薑汁(二/合)¶
　先煎二汁數沸入酒再沸十數沸任意飲二鍾若冷¶
　多加桂心末二兩熱多加藕汁二合¶
<pb:KR3e0027_WYG_024-21a>¶
　　　産後蓐勞¶
論曰産蓐之後食飲起居失于常度使氣血不得其養¶
若血虚則發熱氣虚則發寒氣血俱虚則寒熱更作日¶
漸羸瘦故為蓐勞又産後惡露未盡亦令致此則時寒¶
時熱腰腹刺痛甚者不能食食亦不作肌膚¶
懐熟地湯　治産後蓐勞寒熱肢體痛力乏¶
　　熟地黄　人參　白术　白茯苓　牛膝¶
　　鼈甲　淡竹葉　桂心　麥門冬　川歸¶
<pb:KR3e0027_WYG_024-21b>¶
　　甘草(一/兩)¶
　水煎三錢温服日二¶
赤芍湯　治産後蓐勞疼痛寒熱頭目旋運多驚盗汗¶
腹痛大便不利瘦劣¶
　　赤芍　川芎　人參　丹皮　𤣥參　五味子¶
　　白薇　白茯　麥冬　甘草　川歸(一/兩)　熟地(二/兩)¶
　水煎三錢服¶
猪腎湯　治産後蓐勞似瘧寒熱不能食¶
<pb:KR3e0027_WYG_024-22a>¶
　　猪腎(一/對)　粳米　白芍藥　知母(三/分)　川歸(分/半)¶
　　葱白(五/寸)¶
　水煮腎取汁入米煎三錢温服日二¶
黄茋煮散　治産後蓐勞肌瘦面無顔色或寒或熱肢¶
痛頭疼心煩¶
　　黄茋　鼈甲(一/兩)　人參　白芍藥　川歸¶
　　白茯苓　桑寄生　麥門冬　熟地　桂心¶
　　牛膝　　甘草(五/錢)¶
<pb:KR3e0027_WYG_024-22b>¶
　共末每用猪腎一對煮取汁入薑棗煎三錢温服日¶
　二¶
白薇丸　治産後蓐勞寒熱體虚瘦弱不思食¶
　　白薇　附子　熟地　栢子仁　鼈甲　川歸¶
　　肉蓯蓉　黄茋　人參　白芍　丹皮　桂心¶
　　石斛　羗活(三/分)　　　川芎　甘草(五/錢)¶
　共末蜜丸梧子大飲下三四十丸¶
　　　産後大便不通¶
<pb:KR3e0027_WYG_024-23a>¶
論曰大腸者傳道之官變化出焉産後津液減耗胃中¶
枯燥潤養不足糟粕壅滯故令大便難而或致不通盖¶
新産之人喜病此者由去血過多内亡津液故也¶
訶梨勒丸　治産後大便不通¶
　　訶勒皮　人參　懐熟地　大黄(酒/炒)　川歸¶
　　大麻子(一/兩)¶
　共末入蜜杵丸梧子大米飲下三四十丸日二¶
人參丸　治産後大便不通¶
<pb:KR3e0027_WYG_024-23b>¶
　　人參　檳榔(兩/半)　紫朴(薑炒/三分)　川歸(一/兩)¶
　　郁李仁(去皮尖/研五錢)¶
　共末入蜜杵丸梧子大酒下三四十丸日二¶
大黄丸　治産後大便秘澁不通¶
　　大黄(酒/炒)　赤芍藥　川歸　紫朴(薑炒/一兩)　枳實(炒/)¶
　　懐生地　大麻仁(三/分)¶
　共末入蜜杵丸梧子大陳米飲下三四十丸¶
升麻湯　治産後大便秘澁¶
<pb:KR3e0027_WYG_024-24a>¶
　　升麻　大黄(一/兩)　生地　前胡(三/兩)　山梔¶
　　川歸(一/兩)¶
　水煎服¶
大腹皮湯　治産後下血過多熱毒氣結燥大便不通¶
壅滯氣悶腰痛脇脹¶
　　大腹皮(五/枚)　枳殻　懐生地　赤芍藥(一/兩)¶
　　甘草　天門冬(三/分)　羗活　　郁李仁　秦芁(五/錢)¶
　水煎三錢温服日二¶
<pb:KR3e0027_WYG_024-24b>¶
蜜煎導法　同上¶
　　白蜜(半/斤)¶
　慢煎令稠如硬餳搓指大長二寸内下部中仰臥效¶
烏梅導法　同上¶
　　烏梅肉¶
　爛搗如泥入蜜少許搓内下部中即仰臥效¶
温中丸　治産後大便不通七八日以上者¶
　　硫黄(生用栁木/椎細研)¶
<pb:KR3e0027_WYG_024-25a>¶
　以水浸炊餅糊丸梧子大用木香湯下一二十丸¶
中和散　治産後大便不通及老少皆可服¶
　　附子(去皮/臍)　大黄(一兩同上俱/半生半炒)¶
　共末臨臥飲下二錢日二¶
　　　産後乳汁不下¶
論曰新産水血俱下暴傷津液氣脉未順所以乳汁不¶
下若能調其衝任治手太陽少陰之經不足則乳脉自¶
然流行若其經虚弱氣脉閉而不通雖治之亦無益也¶
<pb:KR3e0027_WYG_024-25b>¶
猪蹄湯　治産後乳汁少或不下¶
　　猪蹄(四隻用水五升/煮取汁三升)　木通　漏蘆　瞿麥穗(一/兩)¶
　用汁煎三錢温服日二以效為度¶
木通湯　治産後乳汁不通¶
　　木通(兩/半)　子芩　白芍藥　桑皮　漏蘆(一/兩)¶
　　甘草　　枳殻(炒五/錢)　　　竹葉(一/把)¶
　水煎三錢温服日二¶
萵苣子散　治産後乳汁不下¶
<pb:KR3e0027_WYG_024-26a>¶
　　萵苣子　糯米　粳米(半/合)¶
　水煎甘草五錢取汁煎三味分三服¶
括蔞酒　同上¶
　　括蔞¶
　取大者一枚搗爛入白酒煎温服以效為度¶
魚灰散　治産後乳汁不下¶
　　鯉魚骨¶
　燒灰為末酒下一二錢¶
<pb:KR3e0027_WYG_024-26b>¶
　　　産後妬乳¶
論曰氣血流行上為乳汁下為月水上下通達不失常¶
度是謂平人若不通而塞則為痛熱氣復來乗之則為¶
腫向之流行者今壅遏矣倘失調治則結硬成核身體¶
壯熱盛則憎風遂為乳癰世傳治結乳閉乳亦即為妬¶
乳者此也¶
升麻湯　治産後妬乳乳汁不洩結成癰腫熱痛¶
　　升麻　𤣥參　白芍藥　生地黄　甘草¶
<pb:KR3e0027_WYG_024-27a>¶
　　連翹　瞿麥穗(一/兩)　射干(五/錢)¶
　水煎三錢温服日二¶
二灰散　治乳汁不下結滯不消熱腫¶
　　蔓荆子　皂莢刺(各燒灰存/性一兩)¶
　共研匀用酒下一二錢日二¶
升麻傅　治妬乳結成癰腫¶
　　升麻　木香　檀香(五/錢)¶
　各用成塊砂盆酒磨相等用翎傅乳上¶
<pb:KR3e0027_WYG_024-27b>¶
天麻草洗　治妬乳成癰腫或已破膿血未散¶
　　天麻草(不拘/多少)¶
　用水煎濃汁頻洗患上日三四次差¶
　　　産後乳結核¶
論曰産後乳結核者以血氣虚弱風邪搏之乳脉凝滯¶
故結而為核日久不差藴積生熱熱勝則腫腫甚則成¶
癰也¶
枳殻湯　治産後乳結核或成癰腫發熱疼痛¶
<pb:KR3e0027_WYG_024-28a>¶
　　枳殻　木通　人參　白蒺藜(炒去/刺)　桂心¶
　　烏雞骨(醋/炙)　白芍藥　川歸　黄茋　大黄(炒一/兩)¶
　水煎三錢温服日二¶
麥門冬湯　治産後乳結核及欲作癰腫痛¶
　　麥門冬(去/心)　子芩　木通　白芍藥　人參¶
　　赤茯苓　甘草　綿黄茋　桑寄生　防風(一/兩)¶
　大棗水煎五錢去滓入沙糖二錢攪服¶
川歸散　治乳結核堅硬¶
<pb:KR3e0027_WYG_024-28b>¶
　　川歸　人參　白芍藥　枳實(麩炒/三分)　木通¶
　　白蒺藜(炒/)　烏雞骨(醋/炙)　黄茋(一/兩)　桂心(五/錢)¶
　共末酒下一二錢日二¶
　　　産後乳結癰(乳癰并結核/詳見乳癰門)¶
論曰産後衝任不足氣血俱虚其熱潛行入于足陽明¶
之脉其直行者從缺盆下乳内㢘下挾臍入氣街中衝¶
脉者起于氣衝並足陽明之經夾臍上行至胸中而散¶
其經為邪熱攻衝則血為之擊摶氣為之留滯擊摶則¶
<pb:KR3e0027_WYG_024-29a>¶
痛作留滯則腫生内經所謂榮氣不從逆于肉理乃生¶
癰腫産後多有此疾者以乳汁壅積與氣相擊摶故也¶
黄茋湯　治乳結核腫痛煩熱漸成癰¶
　　黄茋　生地黄　升麻　麥冬(兩/半)　人參　赤茯¶
　　苓(一/兩)　逺志　　川歸　白芍藥　甘草(五/錢)¶
　水煎三錢温服日二¶
白芍湯　治乳結癰腫毒敗壊不散發熱疼痛¶
　　白芍藥　人參　赤茯苓　生地黄　川歸¶
<pb:KR3e0027_WYG_024-29b>¶
　　黄茋　麥門冬　甘草　桂心(一/兩)¶
　生薑大棗水煎三錢去滓入朴硝五分沸服日二¶
甘草飲　治乳癰熱痛未結膿者¶
　　甘草(五錢半/生半炙)　括蔞(一枚/去皮)¶
　用酒甘草取汁入蔞瓤再煎服¶
括蔞散　治乳癰膿潰未潰熱痛不已¶
　　括蔞(二/兩)　防風　人參　細辛　紫朴¶
　　黒乾薑　敗醬　桔梗(一/兩)¶
<pb:KR3e0027_WYG_024-30a>¶
　共末用酒下二錢日二¶
黄茋膏　治乳癰欲結未結膿攻痛¶
　　黄茋　白芍藥　川芎　子芩　防風　川連¶
　　白斂　川歸(一/兩)¶
　共末用雞子白和塗患上日二易¶
　¶
　¶
　¶
<pb:KR3e0027_WYG_024-30b>¶
　¶
　¶
　¶
　¶
　¶
　¶
　¶
　聖濟總録纂要卷二十四¶
