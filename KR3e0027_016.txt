# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:53.825425
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 卷十六
<pb:KR3e0027_WYG_016-1a>¶
欽定四庫全書¶
　聖濟總録纂要卷十六¶
　　　　　　　　　　　　　　休寧程林纂¶
　　臟腑虛實門¶
　　　肝脹　肝氣逆面青多怒¶
肝脹¶
論曰肝脹之狀千金謂脅下滿而痛引少腹蓋厥隂之¶
經起于大指抵少腹挟胃貫膈布脇肋脉經曰肝病者¶
<pb:KR3e0027_WYG_016-1b>¶
必兩脇下痛引少腹是也夫肝受邪則令氣血不通故¶
脇下脹滿引少腹而痛也¶
桂苓湯　肝受邪氣兩脇下痛牽引少腹胸脇脹滿¶
　　桂心　赤茯　栢仁　防風　細辛　犀角(三/分)¶
　　鼈甲(一/兩)　白术　枳殻　獨活　桔梗(五/錢)　甘草¶
　　(一/分)¶
　棗水煎三錢空心温服以知為度¶
三補散　治肝受邪氣客于肝經攻脹兩脇滿悶引少¶
<pb:KR3e0027_WYG_016-2a>¶
腹痛四肢厥逆拘急¶
　　赤茯苓(七/兩)　桂心　蜀漆　石菖蒲(二/兩)　柴胡¶
　　紫石英　山茱茰　丹砂(一/兩)　赤芍(三/分)¶
　共末酒下二錢¶
山茱茰湯　治肝受邪氣兩脇脹滿筋脉拘急痛引少¶
腹¶
　　山茰　川芎　山藥　木𤓰　川歸　五味　黄¶
　　茋　白术　生地(一/分)　獨活　棗仁(二/錢)¶
<pb:KR3e0027_WYG_016-2b>¶
　大棗水煎五錢空心温服¶
肝氣逆面青多怒¶
論曰肝在色為青在志為怒故其氣逆則面青多怒蓋¶
本臟氣逆于内干之則多怒而面青也¶
防風湯　治肝氣壅逆肢體沉重面色青時欲嗔怒甚¶
則恍惚狂言心神不守¶
　　防風　半夏　秦芁　麻黄　獨活(二/兩)　川歸¶
　　逺志　人參　白芍　防己　甘草　片苓　升¶
<pb:KR3e0027_WYG_016-3a>¶
　　麻(一/兩)　石膏(五/錢)¶
　薑棗水煎五錢去渣入麝末少許熱服¶
秦芃散　治肝氣逆面青多怒身難屈伸頭目眩運¶
　　秦芃　人参　附子　白术　川椒　桔梗　乾¶
　　薑　天冬　川歸(一/兩)　山茰　防風　白芷　前¶
　　胡　麻黄(去根/節)　五味　甘草(五/錢)　烏頭　細辛¶
　　(三/分)¶
　共末酒下一錢日二¶
<pb:KR3e0027_WYG_016-3b>¶
　　膽腑門¶
　　　膽虚　膽實　膽虚不得眠　膽熱多睡　膽¶
　　　癉口苦¶
膽虚¶
論曰足少陽膽經不足者膽虚也虚則生寒寒則其病¶
恐畏不能獨卧口苦善太息嘔膽汁心下淡淡如人將¶
捕之狀嗌中介介數唾頭眩痿躄足指不能揺坐不能¶
起僵仆目視&KR0617;則膽氣虚虚則精神不守其氣上溢循¶
<pb:KR3e0027_WYG_016-4a>¶
其所在而生病也¶
中正湯　治膽氣虛寒不足常多恐懼頭眩痿厥心下¶
淡淡四肢不利僵仆目黄¶
　　茯神　羗活　黄茋　懐熟地　酸棗仁(一/兩)　栢¶
　　子仁(炒/研)　防風　甘菊(三/分)　人参　白芍藥　川¶
　　歸(酒/洗)　炙甘草(五/錢)¶
　水煎三錢空心温服以差為度¶
人参湯　治膽氣虛寒不足精神不守眼目昏眩奔氣¶
<pb:KR3e0027_WYG_016-4b>¶
在胸眠卧多恐不安¶
　　人参　桂心(一/兩)　白茯　棗仁　知母　石膏(兩/半)¶
　　甘草(八/錢)¶
　薑水煎五錢空心温服日二¶
膽實¶
論曰膽實則為有餘有餘則生熱故其症苦腹中氣滿¶
飲食不下咽乾心脇痛不能轉側足外反熱是為陽厥¶
及頭疼目鋭眥痛缺盆中腫痛脇下腫馬刀俠癭皆謂¶
<pb:KR3e0027_WYG_016-5a>¶
膽氣實足少陽壅滯故也¶
半夏東流水湯　治膽臟氣實生熱腹中氣滿飲食不¶
下口燥咽乾頭重惡寒脇肋脹痛¶
　　半夏(薑汗炙/兩半)　棗仁　生地(二/兩)　片苓　赤茯¶
　　逺志(一/兩)¶
　用東流水二鍾煎五錢入秫米生薑温服¶
瀉熱湯　治膽實熱精神不安¶
　　龍骨　棗仁　片芩　竹茹　升麻　茯神　伏¶
<pb:KR3e0027_WYG_016-5b>¶
　　龍肝　甘草¶
　水煎三錢温服日二¶
膽虚不得眠¶
論曰膽虚不得眠者膽為中正之官足少陽其經也其¶
經不足復受風邪則膽寒故虚煩而眠卧不安也¶
千里流水湯　治膽寒虚煩不得眠¶
　　半夏　麥冬(三/兩)　白茯(四/兩)　人参　片芩　逺志¶
　　萆薢　桂心　甘草　酸棗仁(炒二/兩)　(集騐外臺/有生薑無)¶
<pb:KR3e0027_WYG_016-6a>¶
　　(逺/志)¶
　以千里水五大鍾入秫米半合煎候沸揚千遍澄清¶
　鍾半入藥五錢薑半分再沸空心温服¶
五味子湯　治膽氣虚冷頭痛心中驚悸眠卧不安常¶
如人捕之狀精神不守¶
　　五味子　白茯　人参　逺志　川芎　熟地¶
　　棗仁(微/炒)　麥冬(一/分)　桑寄生(五/錢)¶
　大棗水煎三錢服¶
<pb:KR3e0027_WYG_016-6b>¶
棗仁丸　治膽氣虚熱不眠¶
　　棗仁　地榆(一/兩)　丹砂　人参　白茯　石菖蒲¶
　　(五/錢)¶
　共末蜜丸小豆大空心米飲下二三十丸¶
山藥丸　治膽氣虚冷精神不守眠卧不寧頭痛目眩¶
常懐恐畏不能獨處¶
　　懐山藥　酸棗仁　茯神　栢子仁　山茱茰(三/分)¶
　共末蜜丸小豆大空心酒下三十丸米飲亦可¶
<pb:KR3e0027_WYG_016-7a>¶
人参散　治膽虚眠卧不安多驚悸¶
　　人参　白茯(一/兩)　丹砂(飛/過)　茯神(五/錢)¶
　共末米飲下一錢或用蜜丸梧子大飲下亦可¶
乳香散　治膽風不得眠精神恍惚¶
　　乳香(炙去/油研)　馬頭腦骨(燒灰研/一兩)　酸棗仁(微炒/二兩)¶
　共末空心酒下二錢以差為度¶
膽熱多睡¶
論曰膽熱多睡者蓋膽腑清淨决斷乃所自出今肝膽¶
<pb:KR3e0027_WYG_016-7b>¶
但實榮衛壅塞則清浄者濁而擾矣故精神不守而多¶
睡也神既昏憒是以常寢卧¶
半夏湯　治膽熱精神不守昏困多睡¶
　　半夏(薑汁炒/三兩)　懐生地(五/兩)　赤茯　逺志(二/兩)　棗¶
　　仁(生用/兩半)　黄苓(一/兩)¶
　長流水三鍾煎秫米半合取汁入藥五錢温服¶
黄連湯　治膽熱口苦神昏多睡¶
　　川連　片芩　赤茯　麥冬　升麻(一/分)¶
<pb:KR3e0027_WYG_016-8a>¶
　水煎三錢温服¶
棗仁湯　治膽風毒氣虚實不和昏困多眠¶
　　棗仁(生用研/一兩)　臘茶(薑汁塗炙/微焦二兩)¶
　水煎二錢温服¶
膽癉¶
論曰經謂有病口苦名曰膽癉夫膽為中正之官清淨¶
之腑十一臟之所取决咽為之使若數謀慮不决則膽¶
虚氣上溢而口為之苦膽主藏不瀉今數謀不斷則清¶
<pb:KR3e0027_WYG_016-8b>¶
淨者濁而擾矣故氣上溢而其症為口苦也經所謂是¶
動則病口苦以氣為是動也¶
麥冬湯　治膽氣虚逆口中常苦煩躁引飲¶
　　麥冬　片芩　大黄(炒/)　地骨皮　炙甘草　羚¶
　　羊角(鎊/)　升麻　茯神(一/兩)¶
　水煎三錢入竹茹半分温服¶
黄連丸　治膽氣熱口苦¶
　　胡黄連(一/兩)　青羊角　蛇黄(炙研如/粉五錢)　熊膽　青¶
<pb:KR3e0027_WYG_016-9a>¶
　　黛(真者研/一分)¶
　共末用黄牛膽汁和丸或羯羊膽亦可丸如菉豆大¶
　食後淡竹葉煎湯放温下七丸至十丸¶
　心臟門¶
　　心中寒　心健忘　善笑¶
心中寒¶
論曰心中寒者心痛徹背背痛徹心如蠱注之狀蓋心¶
為陽藏中寒則寒必甚其心背徹痛則寒邪乃藏深矣¶
<pb:KR3e0027_WYG_016-9b>¶
赤石脂丸　治心中寒心痛徹背背痛徹心¶
　　赤石脂(兩/半)　人参　細辛(一/兩)　桂心　烏頭(三/分)¶
　　黒乾薑(二/兩)　川椒(炒五/錢)¶
　共末入蜜丸梧子大飲下十丸日二未効漸加丸數¶
吳茱茰丸　治心中寒心背徹痛¶
　　吳茱茰(湯洗醋/炒一升)　桂心　川歸(二/兩)¶
　共末入蜜杵丸梧子大酒下三四十丸臨卧再下¶
心健忘¶
<pb:KR3e0027_WYG_016-10a>¶
論曰健忘之病本于心虚若血氣衰少精神昏憒故心¶
志動亂而多忘蓋心者君主之官神明出焉苟為怵惕¶
思慮所傷或憂愁過損驚懼失志皆致是疾故曰憂愁¶
思慮則傷心心傷則善忘¶
安神定志人参湯　治心善忘小便赤澀多夢亡人或¶
夢水澤中驚恐惕惕目視&KR0617;&KR0617;不欲聞人聲音食不知¶
味¶
　　人参　甘草(二/兩)　半夏　龍骨(三/兩)　麥冬　石膏¶
<pb:KR3e0027_WYG_016-10b>¶
　　懐熟地(四/兩)　逺志(用甘草水/浸過四兩)¶
　水煎五錢入大棗小麥去渣入阿膠末一錢餳糖少¶
　許再沸温服日二¶
延齡煑散　治心臟氣虚健忘服之安神養氣聰明不¶
忘¶
　　茯神　人参　益智仁　懐熟地　藿香葉¶
　　桑寄生　沉香　防風　炙甘草(一/兩)¶
　共末空心米飲下二錢日二¶
<pb:KR3e0027_WYG_016-11a>¶
白石英湯　治心氣虚健忘精神不足失志善忘隂痿¶
懶語多驚稍思慮即小便白濁¶
　　白石英　人参　川芎　白术　藿香葉　紫石¶
　　英　石斛　石菖蒲　續斷(一/兩)　炙甘草　細辛¶
　　(五/錢)¶
　水煎三錢服¶
檀香丸　治心虚常忪悸恐懼多忘¶
　　白檀香　桂心　白茯苓　甘草(三/兩)　石菖蒲¶
<pb:KR3e0027_WYG_016-11b>¶
　　蘇合油(酒/化)　天竺黄　犀角　懐生地(一/兩)　人参¶
　　麥門冬　逺志(兩/半)¶
　共末用蘇合油入蜜杵丸芡實大食後含化一丸飲¶
　下¶
烏犀角丸　治心虚憂愁過度驚悸善忘精神恍惚言¶
語無度心中煩悶服之安魂定魄¶
　　烏犀角　麥冬　逺志　羚羊角　郁李仁　鐵¶
　　粉(飛/過)　丹砂(飛一/分)　人参　茯神　龍齒(五/錢)　氷¶
<pb:KR3e0027_WYG_016-12a>¶
　　片(一錢/另研)¶
　共末入蜜拌丸芡實大金箔為衣酒嚼一丸飲下小¶
　兒半丸¶
善笑¶
論曰内經謂神有餘則笑不休蓋心藏神在聲音為笑¶
在志為喜今心氣實則神有餘神有餘則陽氣發越此¶
所以有善笑之症¶
草龍膽丸　治心經實熱驚悸喜笑¶
<pb:KR3e0027_WYG_016-12b>¶
　　草龍膽　白薇　茯神　山枝仁　大黄(微炒/二兩)¶
　　麥門冬(三/兩)　羚羊角　𤣥参(二兩/半)　人参　炙甘¶
　　草(兩/半)¶
　共末入蜜杵丸梧子大空心大棗湯下二三十丸(日/二)¶
丹砂丸　治心氣有餘精神恍惚自語自笑舉止不常¶
　　丹砂(飛/過)　乳香(炙去/油)　酸棗仁(生用/一兩)¶
　共末酒糊丸如梧桐子大水下十丸¶
龍齒丸　治心神狂越多喜善笑如邪祟¶
<pb:KR3e0027_WYG_016-13a>¶
　　龍齒　逺志　人参　生地　山藥　防風　地¶
　　骨皮　五味　白茯　麥冬　天冬　車前子(一兩/炒)¶
　共末入蜜杵丸梧子大用竹葉湯下二三十丸日二¶
丹砂酒　治心神不定登髙臨險言語不避親疏時時¶
自笑髙聲呌呼舉止無常大便秘小便赤解衣露體不¶
能安䖏¶
　　丹砂(飛過/五錢)　麝香(研二/錢)¶
　同研匀入白酒二升重湯慢煨隨患人平日酒量令¶
<pb:KR3e0027_WYG_016-13b>¶
　醉候患人睡着急厚衣被蓋之令汗出病愈若病人¶
　不能多飲藥只用其半時時飲之良¶
　小腸腑門¶
　　小腸虚　小腸實¶
小腸虚¶
論曰小腸者受盛之官心之腑也乃手太陽之經其氣¶
虚則為不足故左手寸口人迎以前脉陽虚者小腸虚¶
也虚則生寒是故有顱際頭角徧痛耳聾不聰驚跳小¶
<pb:KR3e0027_WYG_016-14a>¶
便頻數之症治宜補之¶
牡蠣丸　治小腸虚寒小便數小便下久面有膜如乳¶
膏狀¶
　　牡蠣(童便/淬)　石斛　川芎　益智仁　萆薢　石¶
　　硫黄(另/研)　龍骨　五味子　牛膝　狗脊　山茰¶
　　肉　巴㦸天　續斷(一/兩)¶
　共末入蜜杵丸梧子大鹽湯下四十丸便止即已¶
益智仁丸　治小腸虚寒小便後有餘&KR0377;隂痿¶
<pb:KR3e0027_WYG_016-14b>¶
　　益智仁　川芎　木𤓰　巴㦸天　川萆薢　川¶
　　續斷　牛膝　狗脊(五/錢)　附子(一/枚)¶
　共末蜜丸梧子大鹽湯下四十丸日二¶
斷弓弦散　治小腸氣虚寒撮痛并女人血刺心痛¶
　　五靈脂　蒲黄(新者/一兩)¶
　先用好米醋一合入藥二錢熬成膏以水一鍾煎七¶
　分熱呷　又名失笑散¶
蘹香子丸　治小腸虚冷少腹氣痛¶
<pb:KR3e0027_WYG_016-15a>¶
　　蘹香子　桂心(一/兩)　木香　附子　蓽沉茄　赤¶
　　石脂(三/分)　川歸(酒/洗)　川椒(炒五/錢)¶
　共末入蜜丸梧子大酒下二十丸¶
小腸實¶
論曰小腸者受盛之官心之腑也手太陽之經其脉盛¶
則為有餘故左手寸口人迎以前脉陽實者小腸實也¶
夫實則生熱是故有身熱來去口瘡心煩身重汗不出¶
并小便不利之症治宜瀉之¶
<pb:KR3e0027_WYG_016-15b>¶
麥冬湯　治小腸實熱脉氣盛實小便赤澀下血¶
　　麥冬　知母　片芩　木通　升麻　蒲黄(一/分)¶
　　大黄(炒三/分)¶
　水煎三錢温服日二以差為度¶
瞿麥穗湯　治小腸實熱小便黄赤結澀不通¶
　　瞿麥穗　猪苓　川連　防己　烏犀角　車前¶
　　子(炒一/兩)　炙甘草(五/錢)　木通(一/兩)¶
　水煎三錢温服日二¶
<pb:KR3e0027_WYG_016-16a>¶
　　脾臟門¶
　　　脾癉　穀勞¶
脾癉¶
論曰有病口甘者此五氣之溢也名曰脾癉夫食入于¶
隂長氣于陽肥甘太過令内熱而中滿則陽氣盛矣故¶
單陽名為癉其症口甘久而弗治轉為消渴以熱氣上¶
溢故也¶
蘭草湯　治脾癉口甘中滿¶
<pb:KR3e0027_WYG_016-16b>¶
　　蘭草(切一/兩)¶
　水三鍾煎令減半分三服早中晩用以差為度¶
麥冬湯　治脾癉發口甘煩渴¶
　　麥門冬　石膏(三/兩)　白芍藥　片苓(兩/半)　烏犀角¶
　　(一/兩)　枝子(五枚/碎)¶
　水煎五錢去滓入朴硝五分再二三沸温服日二¶
石膏湯　治心脾實熱口甘煩渴引飲無度¶
　　石膏(四/兩)　人参　知母　白芍　紫苑　茯神¶
<pb:KR3e0027_WYG_016-17a>¶
　　赤石脂　白术　山枝(兩/半)　竹&KR0377;　生地汁¶
　水煎五錢去渣入竹&KR0377;少許生地汁一合再二三沸¶
　温服若宣利加芒硝一兩去白芍藥¶
麥冬生地汁煎　治脾癉内熱口甘煩渴引飲¶
　　生麥冬汁　懐生地汁　生白蜜(半/斤)　括樓根(二/兩)¶
　　犀角(生/者)　淡竹葉　知母(鹽酒/炒)　地骨皮　萎㽔¶
　　綿黄茋　升麻(一/兩)　炙甘草(五/錢)　凝水石(淬/研)　石¶
　　膏(研二/兩)¶
<pb:KR3e0027_WYG_016-17b>¶
　除二汁蜜用井華水七升煑十一味取三升濾去滓¶
　入汁蜜同慢煎如稀餳入瓷瓶内重湯頓稠成煎收¶
　貯每用一二匙含化温湯送下日二夜一¶
穀勞¶
論曰胃受水穀其氣虚弱不能傳化則令人怠惰嗜卧¶
肢體煩重腹滿善飢而不能食食已則發穀氣不行使¶
然也故謂之穀勞¶
沉香湯　治穀勞體重食已便卧使氣消食化¶
<pb:KR3e0027_WYG_016-18a>¶
　　沉香　白术(土/炒)　紫朴(薑炒/一兩)　人参　白茯苓¶
　　半夏(薑汁/炒)　木香　草豆蔲　甘草(三/分)　陳皮(去/白)¶
　　(炒三/分)　黒乾薑(一/分)¶
　生薑大棗水煎三錢温服日二¶
木香湯　治穀勞身重少力多困¶
　　木香　陳皮　人参　甘草　陳麯(三/分)　紫朴¶
　　蓬莪茂　大麥糵(炒一/兩)　棗肉(五十/枚)¶
　水煎三錢温服日二¶
<pb:KR3e0027_WYG_016-18b>¶
白豆蔲丸　治穀勞身重食已困倦少力食已即眠¶
　　白豆蔲(兩/半)　枳殻(去白炒/半斤)　桂心　陳皮(去白/炒)¶
　　訶黎勒(&KR1287;煨/取皮)　川歸(一兩/酒浸)¶
　共末蒸大棗肉和末杵丸梧子大用淡薑湯空心下¶
　二三十丸臨卧再服酒下亦可¶
　　胃腑門¶
　　　食亦　胃反　噦　噫醋　胃寒腸熱　胃熱¶
　　　腸寒¶
<pb:KR3e0027_WYG_016-19a>¶
食亦¶
論曰内經云大腸移熱于胃善食而瘦亦謂之食亦胃¶
移熱于膽亦曰食亦夫胃為水穀之海所以化氣味而¶
為榮衞者也胃氣和則食有節氣血盛而膚革充盈若¶
乃胃受邪熱消爍穀氣不能變精血故善食而瘦也病¶
名食亦言雖能食亦若飢也胃移熱于膽亦曰食亦以¶
膽為陽木熱氣乘之則爍土而消穀也¶
参苓丸　治胃中結熱消穀善食不生肌肉¶
<pb:KR3e0027_WYG_016-19b>¶
　　人参　赤茯　菖蒲　逺志　牛膝　地骨皮(二/兩)¶
　共末蜜丸梧子大飲下二十丸日二¶
甘露飲　治胃熱善食不生肌¶
　　生地　熟地　天冬　麥冬　片芩　石斛　枇¶
　　杷葉　甘草　枳殻　茵陳蒿(一/兩)¶
　水煎三錢服¶
胃反¶
論曰脾與胃合主腐熟水穀今脾胃氣虚水穀不化與¶
<pb:KR3e0027_WYG_016-20a>¶
停飲相撃胃中虚脹其氣逆上食久反出故名胃反其¶
候朝食暮吐暮食朝吐寒熱時作心下痞結狀如覆杯¶
人参湯　治胃反食下便吐¶
　　人参　澤瀉　甘草　大黄(炒/)　桂心(二/兩)　赤茯¶
　　(四/兩)　竹茹(三/兩)　陳皮　乾薑(一/兩)¶
　水煎五錢服日二¶
鉛丹丸　治胃反嘔吐噦逆¶
　　黒鉛(四兩化汁入紙灰以栁/木椎研成粉羅過二兩)¶
<pb:KR3e0027_WYG_016-20b>¶
　米醋二升熬成膏入蒸餅少許熟丸如赤小豆大薑¶
　湯下十丸飲亦可¶
木香湯　胃反不納飲食開胃和氣¶
　　木香(一/分)　糯米(一/撮)　胡椒(二十/一粒)¶
　同炒米熟研末分五服水煎服¶
田季散　久患翻胃及小兒驚吐諸吐¶
　　硫黄(五/錢)　水銀(一錢/五分)　同研黒煤色　生薑(四兩/取汁)¶
　　酒一鍾和藥¶
<pb:KR3e0027_WYG_016-21a>¶
　每服三錢空心服之以衣被蓋覆自足指汗出迤邐¶
　徧身汗徹即差　常有人病反胃經三年不差消瘦¶
　殆盡用藥一服汗出如膠腥穢不可近當日更不復¶
　吐遂差又小兒諸吐量大小與藥一字至三四字冷¶
　水下吐立定此散極浮難調須先滴少水以指緩緩¶
　研殺稍増湯調和若傾入湯酒盡浮泛不可服又烏¶
　頭煑散吳茱茰散皆治反胃惟田季散有隂陽理勝¶
　于二方今載于後但性差熱更量臟腑寒温用之¶
<pb:KR3e0027_WYG_016-21b>¶
吳茱茰散　胃氣虚冷不能飲食食即吐酸水¶
　　吳茱茰(湯洗七/次炒)　乾薑(炮製/二兩)¶
　共末空心熱酒下三錢¶
吳茱茰丸　治年深膈氣翻胃早食晩吐生存不化膈¶
上常有痰涎時時嘔血胸中多酸水吐清水無時夜吐至曉¶
日漸消瘦羸弱腹中痛楚痰逆時復冷滑又即秘結等疾¶
　　吳茱茰(湯洗炒/三分)　半夏(一兩生薑四兩取汁/入水煑爛細研成膏)　當¶
　　歸(酒/洗)　人参　胡椒　甘草(五錢半生用半紙裹/六七重醋浸煨乾又)¶
<pb:KR3e0027_WYG_016-22a>¶
　(浸又煨/七次)　　白礬(燒枯/五錢)¶
　共末膏丸梧子大桑桞枝煎湯下七丸日三服忌食¶
　諸毒發物惟可食油煎猪胰脾軟飯¶
茯苓飲　治胃反吐逆發渴飲水¶
　　赤茯(二/兩)　白术　甘草　桂心(五/錢)　澤瀉　乾薑¶
　　(炒一/兩)¶
　水煎五錢空心服日二¶
通膈湯　治胃反不下食¶
<pb:KR3e0027_WYG_016-22b>¶
　　裩布(取對隂户者洗去/醎水焙乾燒灰)　白术(一/兩)　大黄(炒五/錢)¶
　　㯽榔　丁香　訶梨勒　木香　半夏(三/分)¶
　薑水煎三錢服¶
噦¶
論曰人食于口而聚于胃脾胃散精氣以養四旁臟腑¶
氣和乃能埤助于中若脾胃氣虚不能傳化水穀之精¶
與新穀相干脾胃氣逆痞滿復遇冷折之故令噦逆也¶
人参湯　治噦逆不止¶
<pb:KR3e0027_WYG_016-23a>¶
　　白茯　人参　白术　藿香(五/錢)　甘草(一/分)¶
　水煎三錢温服¶
水銀膏　治諸般噦逆¶
　　水銀(不結/沙子)　硫黄(細/研)　太隂𤣥精石(各一/兩研)¶
　共和匀研極細用米醋五升文武火熬成膏磁盒收¶
　貯旋丸梧子大艾湯下七丸¶
枇杷葉湯　治噦逆不止飲食不下¶
　　枇杷葉(去毛炙/四兩)　陳皮(去白炒/五兩)　甘草(炙三/兩)¶
<pb:KR3e0027_WYG_016-23b>¶
　薑棗水煎三錢稍熱服¶
三聖散　治噦逆不止¶
　　丁香(四十/九枚)　胡椒(十四/粒)　半夏(大者七枚/薑汁洗)¶
　共末大人薑湯下一字　小兒筯頭蘸薑汁㸃藥口¶
　中立愈至甚不過二服¶
神効方　治胃口冷噦逆不止¶
　　大棗(一枚/去核)　入胡椒七粒溼紙包煨熟出火毒空¶
　　心細嚼温酒送下以粥投之取効為度¶
<pb:KR3e0027_WYG_016-24a>¶
噫醋吞酸¶
論曰上焦有留飲脾胃挟宿寒致飲食滯于膈脘不能¶
傳化令人腹滿氣逆所以噫醋也¶
半夏丸　治上焦冷氣噫醋吞酸吐沬嘔逆不思飲食¶
　　半夏(薑汁製/二兩)　丁香(五/錢)　乾薑(炒一/分)¶
　共末薑汁糊丸梧子大空心木𤓰鹽湯下十五丸¶
藿香半夏丸　治胸膈有痰脾胃積冷噫醋吞酸不思¶
食¶
<pb:KR3e0027_WYG_016-24b>¶
　　藿香(一/分)　半夏(五兩薑/汁浸)　丁香(五/錢)¶
　共末糊丸梧子大薑湯下十五丸¶
丁香煑散　治噫醋吞酸不欲飲食¶
　　丁香　乾薑(五/錢)　人参　白术　白芷　赤茯¶
　　桔梗(炒/)　半夏　甘草　桂心(一/兩)　㯽榔　髙良¶
　　姜　肉豆蔲(一/分)¶
　共末薑棗水煎三錢服¶
丁香丸　治食飲不化噫氣吞酸¶
<pb:KR3e0027_WYG_016-25a>¶
　　丁香　人参　五味　半夏(五/錢)　甘草　琥珀¶
　　乾薑(一/分)　桂心　枳殻　裩布　訶勒皮(三/分)¶
　共末蜜丸梧子大空心薑橘湯下二十丸¶
胃寒腸熱¶
論曰病有腹脹而泄者為胃寒腸熱胃受寒則氣収不¶
行而為脹滿腸客熱則水穀不聚而為泄注病本濁寒¶
之氣在上清熱之氣在下故為腹脹而且泄也¶
訶梨勒湯　治胃寒腸熱腹脹滿悶泄瀉不止¶
<pb:KR3e0027_WYG_016-25b>¶
　　訶勒皮(兩/半)　青皮　大黄(炒/)　陳皮　紫朴(薑汁/炒)¶
　　髙良姜(炮/)　枳殻(炒五/錢)　防風　甘草(一/分)　乾薑¶
　　(一/兩)¶
　薑棗水煎三錢服¶
當歸黄連湯　治胃寒腸熱腹脹泄利¶
　　當歸　川連(二/兩)　木香　紫朴(薑汁/炒)　訶梨勒¶
　　吳茱茰(洗/炒)　赤茯(一/兩)¶
　共末蜜丸梧子大飲下三十丸日二¶
<pb:KR3e0027_WYG_016-26a>¶
紫朴丸　治胃寒腸熱腹脹洩利¶
　　紫朴(薑汁炒/兩半)　附子　龍骨　川連　白石脂¶
　　訶梨勒　吳茱茰(洗/炒)乾薑(一/兩)¶
　共末醋浸炊餅丸梧子大空心吳茱茰湯下三十丸¶
　米飲亦可¶
妙應丸　治胃寒腸熱腹脹泄利¶
　　烏頭(炮去皮/臍五錢)　枝子　乾薑(一/分)¶
　共末薑取自然汁和丸梧子大空心酒下七丸日二¶
<pb:KR3e0027_WYG_016-26b>¶
胃熱腸寒¶
論曰腸胃相通疾病相連人因飲食不節寒温失宜致¶
腸胃受邪有冷有熱病症俱見者則善飢小腹痛脹為¶
胃熱腸寒之病胃熱則消穀故善飢腸寒則血凝脉急¶
故小腹痛又寒則氣聚故痛而且脹¶
地黄湯　治胃熱腸寒食已小腹痛脹¶
　　熟地　人参　白茯苓　地骨皮　甘草　枇杷¶
　　葉(去毛/炙)　麥冬　石斛　黄茋(炙二/兩)¶
<pb:KR3e0027_WYG_016-27a>¶
　水煎三錢空心服¶
調中湯　同¶
　　人参　白茯(十/兩)　甘草(炙/)　紫河車(炙二/兩)¶
　水煎三錢空心服¶
麥冬湯　同¶
　　麥冬　炙甘草(二/兩)　白术　羗活　白茯苓　旋¶
　　復花　人参　升麻　桑白皮　白芍藥　𤣥参¶
　　當歸(酒洗/浸)　柴胡(一/兩)　胡黄連(一/分)　木香(五/錢)　熟¶
<pb:KR3e0027_WYG_016-27b>¶
　　地(兩/半)¶
　共搗粗末薑棗水煎三錢入甘草一寸空心服日二¶
　　肺臟門¶
　　　肺消　　膈消　　肺痿　　肺痿咽燥¶
　　　肺痿小便數　　　肺廱　　肺廱喘急胠滿¶
肺消¶
論曰内經謂心移寒于肺故為肺消肺消者飲一溲二¶
病不治夫病必有傳而傳則有順有逆傳其所生者順¶
<pb:KR3e0027_WYG_016-28a>¶
順則易治傳其所勝者逆逆則難治縁心經受邪傳之¶
于肺是為逆症葢以寒邪隨心火内爍金精肺臟既已¶
銷鑠氣無所持故症飲少而溲多也當其始病之時治¶
宜去其寒邪使不乘心火而移害于肺至于肺已既消¶
則又當補其肺氣平其心火邪無所容而病自愈¶
黄茋湯　治肺消飲少溲多¶
　　黄茋(三兩/蜜炙)　人参　五味子　麥冬　貝母(去/心)¶
　　桑白皮(東引/者炙)　枸杞子(酒/浸)　懐熟地(兩/半)¶
<pb:KR3e0027_WYG_016-28b>¶
　水煎五錢空心温服日二¶
兎絲子散　治肺消飲少溲多¶
　　兎絲子(酒洗浄用白酒浸一宿/煑搗爛焙乾研一兩)　雞膍胵黄皮(不/見)¶
　　(水炙/兩半)　蒲黄(紙隔/微炒)　五味子(炒/)　川連(去鬚蘆水/洗兩半)¶
　　肉蓯蓉(酒洗去甲/焙乾一兩)　硝石(五/錢)¶
　共末酒下三錢日二¶
黄茋湯同¶
　　黄茋(蜜微/炙)　土𤓰根(二兩/半)　菝葜　地骨皮　五¶
<pb:KR3e0027_WYG_016-29a>¶
　　味子　人参　石膏(研/)　牡蠣(童便淬/一兩)¶
　水煎五錢服日二¶
膈消¶
論曰心移熱于肺傳為膈消夫心肺二臟皆居膈上心¶
火既熾移熾于金二臟俱熱薫蒸膈間而血氣消鑠也¶
心主血肺主氣俱受邪熱宜不息而消故久則引飲為¶
消渴之疾¶
麥冬飲　治膈消胸中煩滿津液燥少短氣多渴¶
<pb:KR3e0027_WYG_016-29b>¶
　　麥冬(二/兩)　人参　生地　五味　甘草　葛根¶
　　括樓　知母　茯神(一/兩)¶
　水煎五錢入淡竹葉十片温服日二¶
除熱地黄煎　治膈消煩渴¶
　　生地汁　生括樓汁(二/升)　牛乳(三/升)　白蜜(半/斤)　川¶
　　連(一斤/為末)¶
　合煎减半入末収成膏熱湯化下二大匙日三¶
知母湯　治膈消心胸煩渴咽燥¶
<pb:KR3e0027_WYG_016-30a>¶
　　知母　子芩　白茯　生薑(焙/)　澤瀉(二/兩)　小麥¶
　　(八/合)　大棗肉(十五/枚)　甘草(二/兩)¶
　水煎五錢入淡竹葉十五片温服日二¶
肺痿¶
論曰内經謂熱在上焦因欬為肺痿其病之所得或因¶
汁出或因嘔吐或因消渴或小便利數或因便難數被¶
快藥下利重亡津液故得之診其寸口脉數而虚其人¶
胸煩多唾唇燥小便難或數欬不得欬欬則出乾沫胸¶
<pb:KR3e0027_WYG_016-30b>¶
中隱隱痛者是也¶
地黄湯　治虚寒肺痿喘急¶
　　懐熟地　川芎(五/兩)　人参　桂心(三/兩)　桑白皮(炒/二)¶
　　(升/)　大麻仁(一升炒/研如脂)¶
　水煎五錢去滓入麻仁脂少許再數沸温服日二¶
旋復花湯　治肺痿咳嗽吐稠黏虚瘦喘急盗汗¶
　　旋復花　甘草　牡蠣(醋淬/一兩)　生地汁　生薑汁¶
　　(二/合)　紫苑　桔梗(炒/)　萎㽔(五/錢)¶
<pb:KR3e0027_WYG_016-31a>¶
　水煎五錢去滓入二汁少許沸服日二¶
紫苑湯　治肺痿咳嗽涕吐稠黏小便不利¶
　　紫苑　天冬　桔梗(五/錢)　白茯　知母(一/兩)　百合¶
　　(二/兩)　生地汁¶
　水煎五錢去滓入生地汁半合沸服要利加朴硝末¶
　少許此疾利多為肺與大腸合故秘澀者少¶
鹿髓煎　治傷中氣脉絶筋急肺痿咳嗽¶
　　鹿髓(半/斤)　白蜜　真酥(二/兩)　杏仁(去皮尖/三兩)　桃仁¶
<pb:KR3e0027_WYG_016-31b>¶
　　(去皮尖三兩炒研/用酒一升濾汁)　生地汁(五/合)¶
　先將二仁汁地汁煎减半下鹿髓酥蜜攪匀慢煎如¶
　餳不拘早晩頻服一匙如無鹿髓以牛髓代之¶
肺痿咽燥¶
論曰熱在上焦因咳為肺痿其脉則寸口數其症則咳¶
而口中有濁唾涎沫甚者咽中乾燥蓋以邪熱薫肺使¶
然或因快藥下利重亡津液所致¶
天冬丸治肺痿咽乾煩燥痰壅咳嗽小便澀赤眠卧不¶
<pb:KR3e0027_WYG_016-32a>¶
安咳吐涎沫咽喉腫痛¶
　　天冬　人参(二/兩)　杏仁　甘草(一/兩)　貝母　阿膠¶
　　桑白皮　五味子(五/錢)¶
　共末蜜丸梧子大臨卧人参湯下十丸含化亦可¶
生薑甘草湯　治肺痿咳吐涎沫不止咽燥而渴¶
　　生薑(五/兩)　甘草(四/兩)　人参(三/兩)　大棗(十五/枚)¶
　水煎六錢温服日二¶
天冬煎　治肺痿咳嗽吐涎沫咽燥渴¶
<pb:KR3e0027_WYG_016-32b>¶
　　生天冬汁　醇白酒　飴糖(一/斤)　紫苑(四兩/為末)¶
　將酒汁重湯煎沸下苑末攪匀入飴糖可丸即丸如¶
　杏仁大津液含化一丸日三¶
生地煎　治肺痿喘嗽涕吐稠黏咽膈不利¶
　　懐生地　杏仁(去皮尖炒/研三兩)　生薑(二兩與生地/同研取汁)¶
　　𤣥参(生一/斤)　天冬(去心/半斤)　麥冬(去心一斤二/味用生者)　牛¶
　　旁子(生用四兩與𤣥参二冬/蘇子同用水搗取汁)　蘇子(炒二/兩)¶
　同和匀慢火煎令稠入煉過蜜五兩真酥二兩攪匀¶
<pb:KR3e0027_WYG_016-33a>¶
　入磁礶内放飯甑蒸少時収貯頻化一匙¶
肺痿小便數¶
論曰内經云臟真髙于肺又曰真氣奪則虚今肺中冷¶
則肺中真氣不足而其人上虚矣虚則無以制下故上¶
為肺痿下為小便數以致吐涎沫而欲咳不能咳者皆¶
其症也治宜以温藥和之¶
白茯苓湯　治肺痿小便數甚者吐涎沫欲咳不能¶
　　白茯苓　附子　桂心　白芍(三兩/炒)　川椒(炒四/十粒)¶
<pb:KR3e0027_WYG_016-33b>¶
　　肉蓯蓉(兩/半)　補骨脂　黄茋(一/兩)¶
　水煎三錢空心温服日二¶
甘草乾薑湯　治肺痿小便數咳吐涎沫¶
　　炙甘草(四/兩)　黒乾薑(二/兩)¶
　用水煎三錢空心温服日二以差為度¶
五味子湯　治肺痿小便數¶
　　五味子　欵冬花　人参　桂心(二/兩)　麥門冬¶
　　桑白皮(炙三/兩)¶
<pb:KR3e0027_WYG_016-34a>¶
　生薑大棗水煎六錢空心温服日二¶
龍骨湯　治肺痿小便數漸覺氣弱¶
　　白龍骨　肉蓯蓉　黄茋(蜜炙/一兩)　附子　白薇¶
　　牡蠣(醋淬/三分)　炙甘草(五/錢)¶
　生薑大棗水煎三錢温服日二¶
肺癰¶
論曰肺癰之病脉數而實蓋以風中于衞呼氣不入熱¶
過于榮吸而不出風熱凝滯蓄結為癰其症惡寒口乾¶
<pb:KR3e0027_WYG_016-34b>¶
胸中隱隱痛咳而胸滿時出腥唾者是也宜速治之久¶
則吐膿如米粥始萌可救膿成難治¶
葦葉湯　治肺癰¶
　　葦葉(細切/二升)　桃仁(去皮尖炒/五十枚研)　𤓰蔞仁　薏苡仁¶
　　(半/升)¶
　用水一斗將葦葉取汁五升入藥煑二升去滓分三¶
　服當吐如膿差¶
甜葶&KR1047;丸　治肺癰¶
<pb:KR3e0027_WYG_016-35a>¶
　　甜葶&KR1047;(紙炒/研)　杏仁(去皮尖一/兩炒研膏)　貝母(炒五/錢研)　皂¶
　　莢(肥大不蛀/者二兩)¶
　先將皂莢椎碎入無灰酒半升内熟按濾去滓慢煎¶
　成膏將三味共末入膏和丸梧子大温水下二十丸¶
　如肺氣喘急濃煎桑白皮湯下¶
防己丸　治肺癰咳𠻳久不差¶
　　防己　杏仁(去皮尖/炒研)　川貝母　炙甘草(二/兩)　甜¶
　　葶&KR1047;(紙炒研/四兩)¶
<pb:KR3e0027_WYG_016-35b>¶
　共末糊丸梧子大水下三十丸日二¶
地黄湯　治肺癰¶
　　生地汁(一/斤)　人参　附子　白石英(醋淬/三次)　川歸¶
　　甘草(炙一/兩)　白豆(小者二/十粒)　白絲毛雞(一隻男人/用雌者女)¶
　　(人用雄者/治如食法)¶
　用水一斗五升先煑雞取汁七升去雞入地汁再沸¶
　下諸藥慢火煎三升濾去滓每服一鍾日三夜二¶
桔梗湯　治肺癰吐膿如粳米粥¶
<pb:KR3e0027_WYG_016-36a>¶
　　桔梗(炒三/兩)　炙甘草(一/兩)¶
　水煎六錢空心温服須㬰吐膿數合再服¶
薏苡仁湯　治肺癰咳𠻳¶
　　薏苡仁(一/升)　苦酒(三/升)¶
　用酒煑薏仁至一升温頓服吐出膿血騐¶
桔梗白术湯　治肺癰吐膿經時不差¶
　　桔梗(炒三/升)　白术　懐生地　薏苡仁　炙甘草¶
　　敗醬(二/兩)　桑白皮(一/升)　川歸(一/兩)　大豆(四/升)¶
<pb:KR3e0027_WYG_016-36b>¶
　用水一斗五升煑豆取汁七升内清大酒三升合諸¶
　藥煮之去滓取三升每服一鍾日三夜一¶
肺癰喘急胠滿¶
論曰内經謂肺之癰喘而兩胠滿蓋肺主氣而合于息¶
其脉别支者從肺系横出腋下故邪氣藴積于肺則上¶
為喘急下連兩胠滿治宜瀉其肺臟之邪毒病斯愈矣¶
葶&KR1047;大棗瀉肺湯　治肺癰喘急不得安卧¶
　　葶&KR1047;(甜者五兩紙炒/研取末五錢)　大棗(去核/十枚)¶
<pb:KR3e0027_WYG_016-37a>¶
　用水三大鍾煮棗取汁入葶末五錢一二沸温服日¶
　止一服¶
平肝湯　治肺癰氣急喘逆咳𠻳胠滿¶
　　黄茋　陳皮　杏仁(一/兩)　沉香(五/錢)　人参　紫苑¶
　　紫蘇(二/兩)¶
　水煎五錢温服日二¶
夜合湯　治肺癰咳喘體有微熱煩滿胸前皮甲錯者¶
　　夜合白皮(一兩炙即合歡/皮肺癰之妙藥)¶
<pb:KR3e0027_WYG_016-37b>¶
　水三鍾半分二服日服之以差為度¶
　　大腸腑門¶
　　　腸垢　虙瘕¶
腸垢¶
論曰内經謂大腸有熱便腸垢巢元方云腸垢者腸間¶
津汁垢膩也蓋傳化之腑熱氣積而為痢痢久不已腸¶
間虚滑津垢乃出是邪熱氣實真臟氣虚故有此症¶
附子丸　治腸垢因久痢腸滑下垢不止羸困¶
<pb:KR3e0027_WYG_016-38a>¶
　　附子(去皮/臍炮)　桂心　赤石脂　黒乾薑(二/兩)¶
　共末入蜜杵丸梧子大空心米飲下二三十丸臨卧¶
　再下¶
虙瘕¶
論曰内經謂小腸移熱于大腸為虙瘕夫小腸者乃受¶
盛之官化物出焉大腸者乃傳導之官變化出焉二者¶
皆以傳化為事今也小腸受熱移于大腸則隂氣虚而¶
津液耗不能滑利故糟粕内結沉伏而為瘕聚腸間菀¶
<pb:KR3e0027_WYG_016-38b>¶
結大便秘澀是也¶
㯽榔丸　治大小腸胃受熱氣不宣通瘕聚沉伏腸間¶
菀結腹脇脹滿大便秘澀¶
　　㯽榔　大黄　枳殻(炒二/兩)　桃仁(去皮/尖炒)　大麻仁¶
　　(炒/)　青皮(炒/)　木香(一/兩)¶
　共末温水下一錢日二以知為度¶
秦芁湯　治大腸虙瘕秘澀躁悶¶
　　秦艽(兩/半)　防風　枳殻　㯽榔　桂心　獨活¶
<pb:KR3e0027_WYG_016-39a>¶
　　牽牛(生搗/一兩)　朴硝(研/)¶
　水煎三錢去滓入硝末五分再沸服日二¶
　　腎臟門¶
　　　腎虚　腎實　腎脹　解㑊　瘖俳　腎虚陽¶
　　　痿　腎虚多唾　骨虚實　髓虚實¶
腎虚¶
論曰腎主水受五臟六腑之精而藏之若腎氣虚弱則¶
足少隂之經不利故其症腰背痠疼小便滑利臍腹痛¶
<pb:KR3e0027_WYG_016-39b>¶
耳鳴四肢逆冷骨枯髓寒足脛力劣不能久立故曰診¶
左手尺中神門以後隂脉虚者為少隂經病令心悶下¶
重足腫不可按蓋足少隂腎之經也¶
兔絲子丸　治腎經虚憊目眩耳鳴四肢無力¶
　　兎絲子(製五/兩)石蓮肉(二/兩)白茯(二/兩)山藥(炒二兩分/一半作糊)¶
　用山藥糊丸桐子大毎服五十丸空心温酒鹽湯任下¶
磁石丸　治腎經虚憊四肢無力體面少色惡風寒手¶
足冷骨節痛耳内蟬鳴¶
<pb:KR3e0027_WYG_016-40a>¶
　　磁石(醋淬七/次研)　附子　桂心　補骨脂　肉蓯蓉¶
　　(一/兩)　巴㦸天(去/心)　續斷　人参　白茯苓　柴胡¶
　　黄茋　山藥　紫朴(薑汁/炒)　木香　牛膝(酒/浸)　逺¶
　　志(甘草/水浸)　川椒(炒一/兩)　羊腎(一對去筋/膜鹽水煮)　桃仁(去/皮)¶
　　(尖/炒)¶
　共末入蜜杵丸梧子大空心酒下二三十丸日二¶
鹿茸丸　治男子腎臟虚損腰脚弱氣不足體煩倦面¶
色黒小便數¶
<pb:KR3e0027_WYG_016-40b>¶
　　鹿茸(一對酒浸/去毛炙)　附子　牛膝　人参　木香¶
　　巴㦸天　天雄　肉蓯蓉(酒浸/去甲)　五味子　川椒¶
　　羗活　桑螵蛸　兎絲子　葫蘆巴　紅豆蔲¶
　　山藥　沉香　肉豆蔲　楮實子　懐熟地　白¶
　　蒺藜　桂心　白茯　没藥(各一/兩)¶
　共末入蜜杵丸梧子大酒下二十丸日二¶
羊腎丸　治腎虚攻注四肢煩熱多汗肢節痛耳鳴¶
　　羊腎(一對去/筋膜)　杏仁(去皮/尖妙)　川椒　川歸　麻黄¶
<pb:KR3e0027_WYG_016-41a>¶
　　(去根/節)　黄茋(一/兩)¶
　共末用羊腎酒煮爛研酒煮糊丸梧子大酒下二十¶
　丸日二¶
羊骨補腎丸　治腎虚寒耳鳴好睡日漸痿弱¶
　　羊脛骨(酥炙/五兩)　白术　磁石(醋淬二七/次二兩)　桂心(三/兩)¶
　　黄茋(蜜/炙)　白茯苓(乳/浸)　乾薑(一/兩)¶
　水煎五錢温服日二¶
葫蘆巴丸　治腎氣虚損陽氣痿弱補虛損興陽氣¶
<pb:KR3e0027_WYG_016-41b>¶
　　葫蘆巴(微/炒)　附子　肉蓯蓉　巴㦸(紫者/炒)　蘹香¶
　　子(炒兩/半)　川牛膝　蛇牀子　桂心　楝實(去皮/醋浸)¶
　　補骨脂(一/兩)　蓬莪茂(醋浸煨/三兩)¶
　共末入蜜杵丸梧子大薑鹽湯下二十丸日二¶
桑螵蛸丸　治腎元虚耳聾脹滿腰脊强直小便赤黄¶
　　桑螵蛸(炒/)　山藥　沉香　山茰肉　肉蓯蓉¶
　　磁石(醋淬/研)　五味子　川歸(五/錢)　附子(三/枚)　石菖¶
　　蒲　續斷(三/分)　蘹香子(炒一/分)¶
<pb:KR3e0027_WYG_016-42a>¶
　共末蜜丸梧子大酒下二十丸日二¶
沉香飲　治腎氣虚小腹急滿骨肉乾枯隂囊溼痒¶
　　沉香　木香　羗活　熟地　黄茋　澤瀉　桑¶
　　螵蛸(五/錢)　白芍　川歸　天雄　續斷　磁石(醋/淬)¶
　　(七次研/一分)　蓽薢　牛膝　大腹皮(三/分)¶
　生薑水煎五錢温服日二¶
慶雲散　治陽氣不足腎元虚精乏不能施化¶
　　兔絲子(五/兩)　天冬(九/兩)　五味子(六/兩)　覆盆子(十/兩)¶
<pb:KR3e0027_WYG_016-42b>¶
　　紫石英(二/兩)　桑寄生　天雄(一/兩)　白术　石斛(三/兩)¶
　共末酒下二錢　氣寒者去桑寄生用細辛二兩¶
腎實(腎何能實以/腎火實也)¶
論曰足少隂腎經其氣實為有餘有餘則舌燥咽腫上¶
氣嗌乾咳喘汗出腰背强急體重内熱小便黄赤腰脊¶
引痛足脛腫滿此由足少隂經氣實或為邪濕所加故¶
有是症治宜瀉之¶
瀉腎大黄湯　治腎元實熱小腹䐜脹腰重不利足下¶
<pb:KR3e0027_WYG_016-43a>¶
熱痛耳聾腰解夢伏水中¶
　　大黄(蜜水/浸)　懐生地　磁石(醋淬七/次二兩)　𤣥参　片¶
　　芩　澤瀉　五加皮　羚羊角　石菖蒲　炙甘¶
　　草　赤茯苓(一/兩)¶
　水煎三錢入竹葉二七片温服日二¶
羚羊角湯　治腎元實熱多怒好忘肢體煩滿腰腹急¶
重¶
　　羚角　升麻　㯽榔　白芍　杏仁　甘草　澤¶
<pb:KR3e0027_WYG_016-43b>¶
　　瀉　子芩　木通　赤茯(一/兩)¶
　水煎三錢入竹葉十四片温服日二¶
大澤瀉湯　治腎元實熱多怒善忘舌燥咽腫喘急耳¶
聽不聰四肢滿急腰背强直¶
　　澤瀉　子苓　升麻　杏仁(去皮/尖)　芒硝(研三/兩)¶
　　磁石(醋淬七/次四兩)　茯神　大青　竹葉(二/兩)　懐生地¶
　　(五/兩)　羚羊角(一/兩)　柴胡(三/兩)¶
　水煎五錢空心温服日二¶
<pb:KR3e0027_WYG_016-44a>¶
腎脹¶
論曰腎脹之病腹滿引背央央然腰髀痛者是也蓋腎¶
主腰脚其經屬足少隂與足太陽為表裏故腎經所過¶
抵少腹通膀胱挾脊内過髀樞循髀外是動則病髀不¶
可以曲今寒氣積于腎經不得宣故氣留滯而為脹名¶
曰腎脹¶
温經湯　治腎虛脹寒氣不宣利上攻腹内及背腰脊¶
髀痛¶
<pb:KR3e0027_WYG_016-44b>¶
　　附子　杜仲(鹽酒/炒)　牛膝(一/兩)　補骨脂　川續斷¶
　　黒乾薑　桂心(三/分)¶
　生薑水煎三錢入鹽一捻服日二¶
蘹香子散　治腎虚脹氣攻腰腹髀痛¶
　　蘹香子　桂心　石斛　懐熟地　桃仁(去皮/尖炒)¶
　　黒乾薑　杜仲(酒/炒)　甘草(一/兩)¶
　共末空心酒下二錢日二¶
八味丸　治腎氣虚冷氣攻腰腹痛¶
<pb:KR3e0027_WYG_016-45a>¶
　　附子(去皮/臍炮)　桂心　澤瀉(二/兩)　懐熟地(八/兩)　山藥¶
　　山茰肉(四/兩)　牡丹皮(不見/火)　白茯(三/兩)¶
　共末入蜜杵丸梧子大空心酒下二三十丸鹽湯下¶
　亦可久服温腎經消脹滿¶
解㑊¶
論曰内經云冬脉太過則令人解㑊其症脊脉痛而少¶
氣不欲言語夫腎為作强之官精為養身之本所以運¶
動形體者也一或受邪則腎實而精不運故有脊脉痛¶
<pb:KR3e0027_WYG_016-45b>¶
少氣不欲言之証其名解㑊者解有解緩之義㑊則疑¶
其寒亦疑其熱疑于壯又疑于弱有不可必之之詞診¶
其尺脉緩而濇者為解㑊也¶
利腎湯　治解㑊脊脉痛而少氣不欲言此為腎氣有¶
餘¶
　　懐生地　赤茯苓　澤瀉(兩/半)　柴胡　枳殻(去白/炒)¶
　　麥門冬　川牛膝　㯽榔　子芩(一/兩)¶
　水煎三錢空心温服日二¶
<pb:KR3e0027_WYG_016-46a>¶
通腎湯　治解㑊少氣不欲言脊脉急痛腰背强直足¶
下熱疼小便癃閉心煩咽乾¶
　　懐生地　羚羊角　赤芍　石菖蒲(二/兩)　猪苓¶
　　炙甘草　五加皮　澤瀉(一/兩)¶
　水煎三錢温服日二¶
瘖俳¶
論曰内經謂内奪而厥則為瘖俳此腎虚也瘖俳之狀¶
舌瘖不能言語足廢不能為運用葢腎脉挾舌本腎氣¶
<pb:KR3e0027_WYG_016-46b>¶
内奪氣厥不至舌本　故不能言語而為瘖腎脉循隂¶
股循䯒骨内踝入足下腎氣不足故足廢而為俳名曰¶
瘖俳¶
熟地黄湯　治腎氣虚厥語聲不出足廢不為運用¶
　　懐熟地　附子　石斛　五味　巴㦸天　肉蓯¶
　　蓉　山茰肉　桂心　逺志　麥冬(去/心)　白茯苓¶
　　石菖蒲(五/錢)¶
　生薑大棗水煎三錢温服日二¶
<pb:KR3e0027_WYG_016-47a>¶
腎虚陽痿¶
論曰腎臟虚損陽氣痿弱者蓋由嗜慾不節勞傷腎氣¶
精血耗竭臟腑空虚血氣不能充養故也治宜補虚損¶
興陽道益精氣¶
五味子丸　治腎虚損精神精神衰竭陽道痿弱腰脚¶
無力¶
　　五味子　兎絲子　鹿茸(去毛/炙)　巴㦸天　杜仲¶
　　肉蓯蓉(一/兩)¶
<pb:KR3e0027_WYG_016-47b>¶
　共末入蜜杵丸梧子大酒下二三十丸日二¶
磁石丸　治腎氣虚損骨髓枯竭小便頻數腰背拘急¶
耳鳴面色黒黯陽道痿弱¶
　　磁石(醋淬二七/次二兩)　附子(一/兩)　人参　白术　白茯¶
　　地骨皮　桂心　五味　熟地　黄茋　牡蠣¶
　　澤瀉(三/分)¶
　共粗搗每用羊腎一對煮汁入藥三錢薑棗煎服日¶
　二¶
<pb:KR3e0027_WYG_016-48a>¶
助陽丸　治腎虚損陽氣痿弱無力志意不快小便數¶
　　附子　人参　鹿茸(去毛/炙)　兎絲子　肉蓯蓉¶
　　鍾乳粉　黄茋　原蠶蛾(一/兩)¶
　共末入蜜杵丸梧子大酒下二十丸日二¶
腎虚多唾¶
論曰水飲非升降不能傳導非陽氣不能消鑠腎虚多¶
唾者蓋緣腎臟不足陽氣虚微而又隂寒凝結停滯于¶
胸膈之間不能消鑠水飲上溢于齒牙故喜唾也¶
<pb:KR3e0027_WYG_016-48b>¶
地黄湯　治腎虚使人痰唾不休¶
　　懐熟地　鹿茸　巴㦸天　丹参　五加皮　枸¶
　　杞子(二/兩)　車前子　桂心　防風(一/兩)¶
　水煎四錢温服日二¶
半夏丸　治腎虚寒唾液不休心胸痞悶¶
　　半夏(湯泡七次為末用薑/汁和作餅牺乾炙)　人参　附子　前胡¶
　　(一/兩)　五味子　枳殻　㯽榔　赤茯　陳皮　桔¶
　　梗　訶勒皮(五/錢)¶
<pb:KR3e0027_WYG_016-49a>¶
　共末酒煮糊丸梧子大薑湯下二三十丸日二¶
骨虚實¶
論曰腎生骨髓骨髓者腎氣之餘腎氣虚則骨髓痠疼¶
倦而無力其氣實則骨熱苦煩津液内燥當隨症施治¶
補骨脂湯　治骨虚痠疼多倦不能久立¶
　　補骨脂　人参　附子　五味子　肉蓯蓉(一/兩)¶
　水煎三錢去滓入酒二分温服日二¶
白芍虎骨散　同¶
<pb:KR3e0027_WYG_016-49b>¶
　　白芍藥(咀一/斤)　懐熟地(咀五/斤)　虎骨(四兩/剉)¶
　用白酒一斗浸三宿晒乾又浸又晒以酒盡為度共¶
　末不拘茶酒下二錢日二¶
四物湯　治骨髓實苦疼煩熱¶
　　葛根汁　生地汁　麥冬汁　白蜜(各鍾/半)¶
　共和匀分三服每服入水半鍾同煎温服¶
髓虚實¶
論曰骨髓之病應肝膽若其腑臟有病皆從髓生蓋熱¶
<pb:KR3e0027_WYG_016-50a>¶
則應臟寒則應腑故髓虚者腦病不安身常清慄髓實¶
者身體煩躁勇悍驚熱此髓虚實之候當隨症施治¶
補虚羗活丸　治髓虚寒腦痛不安身常清慄¶
　　羗活　川歸　人参　川芎(二/兩)　桂心(一/兩)　大棗¶
　　(去皮核/三十枚)　羊髓　牛髓　真酥　大麻仁(各一/合研)¶
　共末入髓酥和匀入器内重湯煆稠丸梧子大空心¶
　酒下三四十丸日二¶
温髓湯　治髓虚骨寒¶
<pb:KR3e0027_WYG_016-50b>¶
　　附子　人参　桂心　黄茋(蜜/炙)　細辛(一/兩)¶
　水煎三錢温服　髓實者於腎實并骨實中求之¶
　　膀胱腑門¶
　　　胞痺　　胞轉¶
胞痺¶
論曰内經謂胞庳者小腹膀胱按之内痛若沃以湯澀¶
于小便上為清涕夫膀胱為州都之官津液藏焉氣化¶
則能出矣今風寒邪濕氣客于胞中則氣閉不能化出¶
<pb:KR3e0027_WYG_016-51a>¶
故胞滿而水道不通其症小腹膀胱按之内痛若沃以¶
湯澀于小便以足太陽經氣閼故熱而痛也上為清涕¶
者以足太陽經直行者從巔頂入絡腦腦氣下灌出于¶
鼻竅則為清涕矣¶
温腎湯　治胞閉小便不利腰脊疼痛腹背拘急絞痛¶
　　澤瀉　白术　赤茯芩　黒乾薑(二/兩)¶
　水煎四錢温服日二¶
人参湯　治胞痺小便不利¶
<pb:KR3e0027_WYG_016-51b>¶
　　人参　白芍　川芎　生地　川歸　赤茯　逺¶
　　志　子芩　五味　甘草　麥冬　乾薑(一/兩)　桂¶
　　心(二/兩)¶
　水煎羊腎取汁入大棗煎五錢温服日二¶
腎&KR0377;湯　治胞痺小腹急痛小便赤澀¶
　　麥門冬　犀角　五加皮　杜仲(鹽酒/炒)　桑螵蛸¶
　　(十枚切/破炙黄)　赤芍藥　木通　桔梗(炒一/兩)¶
　水煮羊腎一對取汁煎五錢去滓入竹&KR0377;半合薑汁¶
<pb:KR3e0027_WYG_016-52a>¶
　少許再沸温服日二¶
胞轉¶
論曰胞受水液氣未轉行則小腸滿脹或飽食用力或¶
因合隂陽令胞屈辟小便不下遂致胞轉其候水道不¶
通小腹急痛煩悶汗出氣逆奔迫甚至于死名曰胞轉¶
宜速治之¶
虎珀湯　治胞轉臍下急滿或因霍亂而得者¶
　　虎珀(研一/兩)　阿膠(炒五/錢)　車前草(三/兩)　葱白(二七/莖)¶
<pb:KR3e0027_WYG_016-52b>¶
　用水五鍾煎葱白車前取汁三鍾下膠末次下珀末¶
　微煎分三服¶
石菖蒲散　治胞轉不得小便少腹急痛¶
　　石菖蒲　滑石(飛過/一兩)¶
　共末用雞子白和二錢下頃再下¶
秦艽湯　治胞轉不得小便小腸滿脹¶
　　秦芃¶
　水煎五錢空心温服少頃又服以差為度¶
<pb:KR3e0027_WYG_016-53a>¶
琥珀湯　治胞轉小便不通小腹痛煩悶¶
　　琥珀(研/細)　生大黄　滑石(飛/過)　車前子　車前葉¶
　　(一/兩)¶
　水煎五錢入葱白三寸空心温服日二¶
車前草飲　治胞轉臍下急滿小便不利¶
　　車前草(去根/一握)¶
　用水三鍾煎温服日二以差為度¶
　¶
<pb:KR3e0027_WYG_016-53b>¶
　¶
　¶
　¶
　¶
　¶
　¶
　¶
　聖濟總録纂要卷十六¶
