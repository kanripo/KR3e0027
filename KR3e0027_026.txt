# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:54.061326
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 卷二十六
<pb:KR3e0027_WYG_026-1a>¶
欽定四庫全書¶
　聖濟總録纂要卷二十六¶
　　　　　　　　　　　　　　休寧程林纂¶
　　神仙服餌門¶
　　　神仙服草木藥石¶
論曰神仙服草木必取其柯葉堅固形質不變若松栢¶
茯苓之類其意盖以延年益夀為本至於其他非具五¶
行之秀則必備四氣之和其意深矣千金謂服餌大法¶
<pb:KR3e0027_WYG_026-1b>¶
必先去三蟲三蟲既去次服草藥草藥得力次服木藥¶
木藥得力次服石藥精麄相代由麄以至精其序不可¶
紊也¶
黄精丸方　延年補益療萬病¶
　　黄精(十斤洗令/淨蒸爛熟)　白蜜(三/斤)　天門冬(三斤去心/蒸令爛熟)¶
　拌和令勻置於石臼内搗一萬杵再分為四劑每一¶
　劑再搗一萬杵取出丸如梧桐子大每服三十丸温¶
　酒下日三不拘時¶
<pb:KR3e0027_WYG_026-2a>¶
兎絲子丸方　明目進飲食益精壯下元¶
　　兎絲子(一斤酒浸三/日控乾搗末)　甘菊花(去土/搗末)¶
　拌和令勻鍊白蜜為丸如梧桐子大每日清晨至晚¶
　後食前以温酒送下二十丸至三十丸進食倍常頻¶
　頻泄氣是藥之應若諸般眼疾黒花昏暗者並宜服¶
　之¶
黄精酒方　延年益夀返老還童除萬病¶
　　黄精(五/斤)　天門冬(去心/三斤)　松葉　枸杞根(各五/斤)¶
<pb:KR3e0027_WYG_026-2b>¶
　搗為麄末以水三石入前藥在内煮二石用糯米一¶
　石細麵麯半秤蒸米麯入在前藥水中封閉二七日¶
　熟任性飲之¶
地髓散方　長年保命¶
　　生乾地黄(四/兩)　香附根　茜根　地骨皮(洗/焙)¶
　　菴䕡子　　　茅草根(各一/分)¶
　右六味擇日修合春用甲子夏用丙子秋用庚子冬¶
　用壬子搗羅為細散每日早晨温酒調下一錢匕午¶
<pb:KR3e0027_WYG_026-3a>¶
　後再服五十日後諸疾不生身體輕強養血去風治¶
　吐血衂血失血諸疾¶
靈仙散方　輕身延年却老還童¶
　　白茯苓(一/兩)　巨勝子(酒浸半斤/九蒸晒)　天門冬(去/心)¶
　　白术　　　杏仁(去皮/尖)　　　乾黄精(各一/兩)¶
　右六味搗羅為細散每於食前水飲下三方寸匕日¶
　二服或以蜜丸如赤小豆大每服三十丸温水下¶
松實丸方　延年復命¶
<pb:KR3e0027_WYG_026-3b>¶
　　松實　栢實(淨揀各/三兩)　松脂(鍊成/十斤)　甘菊花(五/升)¶
　為細末鍊蜜和搗五六百下丸如梧桐子大每日食¶
　後午前温米飲下二十丸漸加至三十丸至百日不¶
　飢顔色光潤¶
胡麻散方　益夀延年去客熱¶
　　胡麻子　白茯苓　生乾地黄　天門冬(去心各/八兩)¶
　為細散每服方寸匕食後温水調下¶
芡實散方　河上公益夀延年¶
<pb:KR3e0027_WYG_026-4a>¶
　　乾雞頭實(五/兩)　忍冬莖葉(揀無蟲汚/新肥者)　乾藕(各一/斤)¶
　三味於甑内炊熟暴乾搗羅為細散每日食後新汲¶
　水調下一錢¶
益夀地仙丸方¶
　　甘菊花(三/兩)　枸把(二/兩)　巴㦸天(二/兩)　肉蓯蓉(酒浸/一宿)¶
　　(洗浄切片/焙乾四兩)¶
　為末鍊蜜和丸如梧桐子大每日空心鹽湯或酒下¶
　三十丸久服清頭目補益丹田駐顔潤髪春秋枸杞¶
<pb:KR3e0027_WYG_026-4b>¶
　菊花加一倍冬夏蓯蓉巴㦸加一倍服餌勿令斷絶¶
辟榖木耳丸方¶
　　木耳(搗/末)　大豆(炒熟搗/末八兩)大棗(煮熟去皮/核研一斤)¶
　三味鍊蜜和丸如雞子大有食日服一丸無食日服¶
　二丸逄食即食無食亦不飢矣¶
服松脂辟榖不老方¶
　　松脂(五/斤)　桑灰汁(一/石)¶
　二味以灰汁一斗於釡内煮松脂三五沸取接置冷¶
<pb:KR3e0027_WYG_026-5a>¶
　水中候凝復煮之如此十度乃止逐度易灰汁并換¶
　冷水其脂白矣取鍊成白脂研羅為末毎服一匙頭¶
　以酒或米飲調下空腹日午近晩服若至十兩以上¶
　不飢一年以後夜視明目久服不老¶
絶榖升仙不食方¶
　　松實(去/皮)　菊花(等/分)¶
　二味為末鍊過松脂和丸如梧桐子大或鍊蜜為丸¶
　毎服十丸酒下日三服可至二十丸亦可作散服二¶
<pb:KR3e0027_WYG_026-5b>¶
　錢空心日午近晩各一服¶
天門冬丸方　辟榖延年¶
　　天門冬　白茯苓　白蜜　白蠟　白羊脂(去膜/各一)¶
　　(斤/)¶
　先搗羅天門冬茯苓二味為末次以清酒五升入大¶
　鐺中煎三沸内羊脂煎三五沸又内蜜并蠟煎五沸¶
　掠去沫次入天門冬茯苓末用栁木箆不住手攪令¶
　勻火勿令猛候煎成膏可丸乃丸如櫻桃大又取大¶
<pb:KR3e0027_WYG_026-6a>¶
　杏仁一升浸去皮尖雙仁研如膏傾入淨通油瓷缾¶
　内坐慢灰火中内前藥丸子于杏仁膏中養令色白¶
　即取離火每服三丸空腹温酒下¶
廣福延齡丹方　去三尸潔臟腑鎮七魄明耳目¶
　　丹砂(研/)　雄黄(研如/粉)　人參　白茯苓(各二/兩)¶
　　白术　　乳香(研四/兩)¶
　右六味各搗研為末和勻入銀器中用白蜜和如稀¶
　膏以油單封口又以水和白麵裹器物外厚兩指許¶
<pb:KR3e0027_WYG_026-6b>¶
　每日於飯上炊候飯熟取下如此半月如藥乾更入¶
　蜜丸如梧桐子大空心温酒下二十丸忌羊血其功¶
　甚大¶
神仙巨勝丸方　輕身壯陽却老還童去三尸下九蟲¶
除萬病(即黒/芝麻)¶
　　巨勝(二斤酒浸一/宿九蒸九晒)　牛膝(酒浸/切焙)　巴㦸天¶
　　天門冬　山藥　栁桂　熟乾地黄　酸棗仁¶
　　覆盆子　兎絲子(酒浸别/搗暴乾)　逺志(去/心)　菊花¶
<pb:KR3e0027_WYG_026-7a>¶
　　人參　　白茯苓(各一/兩)¶
　揀擇淨為末鍊蜜丸如梧桐子大毎日空心温酒下¶
　二十丸服一月身輕體健萬病不侵¶
青元子返童散方　輕身延年除百病去三尸¶
　　天門冬　人參　白茯苓　麥門冬　白菊花(各六/兩)¶
　為散每日温酒或飲調下三錢不拘時候服三年身¶
　輕¶
　　補益門¶
<pb:KR3e0027_WYG_026-7b>¶
　　　平補¶
論曰一隂一陽之謂道偏陰偏陽之謂疾不明乎道未¶
有能已人之疾者世之貪藥石惟務酷烈非徒無益反¶
傷和氣故方論平補之法欲陰陽適乎其中也¶
平補五臟延年治百病方¶
　　兎絲子(酒浸七日/炒黄三兩)　覆盆子　車前子¶
　　巴㦸天　逺志　　生地黄　白术¶
　　細辛(去苗/葉)　何首烏　菖蒲　地骨皮¶
<pb:KR3e0027_WYG_026-8a>¶
　　牛膝(一/兩)　續斷　菊花(去梗蕚各/一兩半)¶
　除菊花外以温水和酒少許洗過焙乾杵羅為末鍊¶
　蜜丸如梧桐子大每日空心常服三十丸男子鹽湯¶
　下婦女醋湯下午食前更一服至十服其人病有發¶
　時是藥動病本功應也¶
枸杞丸方　平補心腎延年駐顔¶
　　枸杞子　肉蓯蓉(酒浸/一宿)　菊花　黄蓍(塗酥/炙)¶
　　桂心　牛膝(酒浸/一宿)　生乾地黄(酒浸/一宿)　逺志¶
<pb:KR3e0027_WYG_026-8b>¶
　　山藥(各一/兩)　人參　白茯苓　栢子仁(炒酒浸各/一兩半)¶
　右為末以浸藥酒煮麵糊丸如梧桐子大每服空心¶
　酒下三十丸鹽湯下亦可¶
無比山藥丸方　平補諸虚百損五勞七傷頭痛目眩¶
手足厥冷或煩熱有時或冷痺骨疼腰髖不隨飲食雖¶
多不生肌肉或少食而脹體無光澤陽氣衰絶陰氣不¶
行此藥能補經脉起陰陽安魂魄開三焦破積聚厚腸¶
胃強筋練骨輕身明目除風去冷無所不治¶
<pb:KR3e0027_WYG_026-9a>¶
　　乾山藥(二兩/五錢)　肉蓯蓉(四兩去皺/皮酒洗焙)　五味子(二兩/五錢)¶
　　兎絲子(酒浸三兩/研爛焙乾)　杜仲(炒三/兩)　　牛膝(酒浸/二兩)¶
　　山茱茰(二/兩)　熟乾地黄(二/兩)　澤瀉(一/兩)　茯神(去皮/二兩)¶
　　巴㦸(二/兩)　　赤石脂(一兩一方有/逺志二兩)¶
　右為末鍊蜜和丸如梧桐子大每服二十丸至三十¶
　丸食前温酒下温米飲亦得服之七日後令人身輕¶
　健四體潤澤唇口赤手足暖面有光悦消磨飲食身¶
　體安和音聲清響是其騐也十日後長肌肉此藥通¶
<pb:KR3e0027_WYG_026-9b>¶
　中入腦鼻必酸疼勿怪¶
六神丸方　平補諸虚大益氣血¶
　　石菖蒲　地骨皮　牛膝(酒/浸)　兎絲子(酒浸/炒)¶
　　生乾地黄　　　逺志(各等/分)¶
　右為末鍊蜜丸如梧桐子大每服二十九空心食前¶
　温酒或鹽湯下加至三十丸¶
山藥四倍丸方　平補除風疾益年夀¶
　　山藥(半/兩)　枸杞子(一/兩)　甘菊花(二/兩)　熟乾地黄(四/兩)¶
<pb:KR3e0027_WYG_026-10a>¶
　為末鍊蜜丸如梧桐子大空心食前鹽湯下三十丸¶
　温酒亦可¶
補骨脂丸方　平補諸虚益精壯陽¶
　　補骨脂　松脂　白茯苓　山藥(各八/兩)¶
　　杏仁(去皮尖雙/仁炒三升)　胡桃肉　大棗(各一/斤)¶
　　桂心　牛膝(酒/浸)　澤瀉　菖蒲¶
　　薏苡仁　萆薢　檳榔(各一/兩)　鹿角膠(炙燥/十兩)¶
　　獨活　　蛇牀子　　蒺藜子(炒去角/各一兩)¶
<pb:KR3e0027_WYG_026-10b>¶
　　生地黄(廿斤/取汁)¶
　右除地黄汁外為末以水煎至地黄汁成膏入藥㸃¶
　蜜和丸如梧桐子大每服空腹温酒下三十丸¶
　　　峻補¶
論曰陰陽之氣本自和平過則生患峻補之藥施於倉¶
卒縁陽氣暴衰真氣暴脱或傷寒陰證諸疾急於救&KR1276;¶
者不可緩也盖人稟受有限嗜慾太過病疾横生固當¶
取陽氣以扶衰弱則峻補諸方經所謂補下治下制以¶
<pb:KR3e0027_WYG_026-11a>¶
急急則氣味厚者此之謂也¶
青硫丸方　治久冷峻補元藏¶
　　硫黄(一斤酒甘草/水浸研三日)　附子(去皮/臍)　山茱茰(各四/兩)¶
　　牛膝(酒浸/三兩)　白豆蔲(去殻/二兩)　木香(二/兩)¶
　　肉豆蔲(去殻/二兩)　　艾葉(一兩/乾)¶
　為末拌勻蒸木𤓰肉和搗為丸如梧桐子大每服十¶
　丸至十五丸空心鹽湯下如脚腰疼痛用木𤓰湯下¶
益神丸方　補元藏久冷¶
<pb:KR3e0027_WYG_026-11b>¶
　　硫黄(酒并甘草/水浸一日)　木香　肉豆䓻　　檳榔¶
　　桂心　青橘皮(去白各/一兩)　附子(去皮/臍)　乾薑(各一/兩)¶
　為末和勻用糯米粥丸如梧桐子大毎服十丸至十¶
　五丸空心酒下¶
　　　補虚益氣¶
論曰形不足者温之以氣精不足者補之以味形精相¶
感氣血生化則榮衛循流不失其度食飲不節起居靡¶
常嗜慾過度神憊精摇則真氣將耗虚損之疾由是而¶
<pb:KR3e0027_WYG_026-12a>¶
生治法當補虚益氣¶
兎絲子丸方　補元藏益脾胃止腹臍疼痛思進飲食¶
固真氣美顔色¶
　　兎絲子(水陶去浮者用/酒浸七日别搗)　萆薢(各二/兩)　肉蓯蓉(酒/浸)¶
　　(一宿/四兩)　黒狗脊骨并髓(炙焦一兩半/黄者亦佳)　枳實(炒一/兩)¶
　　熟乾地黄(二/兩)　山藥(一/兩)¶
　為末酒煮麵糊丸如梧桐子大每服三十丸米飲下¶
　空心食前各一服¶
<pb:KR3e0027_WYG_026-12b>¶
地黄沉香丸方　治上熱下冷五勞七傷補益虚損¶
　　沉香　鹿茸(酒浸/酥炙)　肉蓯蓉(酒/浸)　牛膝(酒/浸)¶
　　附子(去皮臍/各三兩)　兎絲子(酒浸一宿别/搗末三兩)　黄蓍¶
　　熟乾地黄(四/兩)　蒺藜子(炒二/兩)　巴㦸天　川芎¶
　　石斛　山茱茰　木香　羗活　　補骨脂¶
　　蛇牀子　楝實(取/肉)　人參　桂心　蘹香子(炒/)¶
　　檳榔　骨碎補　安息香(胡桃瓤二枚/研各一兩)¶
　右為末别取地黄自然汁七升棗膏四兩酒三升蜜¶
<pb:KR3e0027_WYG_026-13a>¶
　半斤酥五兩於銀石器中熬如膏放冷入羯羊筒骨¶
　内髓半斤鍊油去滓和前末杵千百下丸如梧桐子¶
　大毎空心温酒或鹽湯下三十丸加至四十丸¶
四補丸方　益氣血補元藏悦顔色¶
　　栢子仁(生絹/袋盛)　何首烏(切/片)　肉蓯蓉(切/片)¶
　　牛膝(生絹袋盛/各三兩)¶
　用酒三升春夏浸七日秋冬浸二七日取牛膝栢子¶
　仁先搗如泥次將何首烏蓯蓉杵得所為丸如梧桐¶
<pb:KR3e0027_WYG_026-13b>¶
　子大每服二十丸至三十丸空心温酒下¶
　　　補虚益精髓¶
論曰内經謂腎者主水受五臟六腑之精而藏之又曰¶
腎之合骨也骨者髓之府故嗜慾過傷精髓耗憊則必¶
用補腎之劑以益之凡病虚則補之不必專用熱藥若¶
腎虚之證尤當以益精髓為先聖濟經謂陽劑剛勝則¶
曰天癸竭而榮涸盖謂此也¶
覆盆子丸方　治五勞七傷骨髓虚憊¶
<pb:KR3e0027_WYG_026-14a>¶
　　覆盆子　鹿茸(去毛/酥炙)　巴㦸天　五味子¶
　　桂心　　山藥(各半/兩)　黄蓍　牛膝(酒/浸)¶
　　熟乾地黄(一/兩)　逺志(一/分)　肉蓯蓉(酒/浸)　石斛(各三/分)¶
　右為末鍊蜜丸如梧桐子大空心温酒下三十丸¶
仙丸方　補不足填精髓除風變白¶
　　生地黄(廿斤/取汁)　生牛膝(十斤/取汁)　生薑(三斤/取汁)¶
　　兎絲子(酒浸别/取末)　桃仁(去皮尖/雙仁炒)　杏仁(酒浸去皮/尖雙仁)¶
　　巨勝子(甑内炊熟暴乾九/遍湯浸去皮炒研)　蒺藜子(各一/升)　白蜜¶
<pb:KR3e0027_WYG_026-14b>¶
　先將地黄汁量三升入銀石器内浸到處刻記定次¶
　入餘地黄汁慢火煎至刻處次下牛膝汁又煎至刻¶
　處其火常令如魚眼沸次下杏仁桃仁末次下巨勝¶
　末次下蒺藜末次下兎絲末又下白蜜攪勿住手候¶
　可丸即搗三千杵丸如梧桐子大每服空心温酒下¶
　三十丸加至四十丸晩再服百日後白髪變黄二百¶
　日後從黄變黒諸風悉除尤補腰腎益氣明目¶
金鎻丸方　壯元氣益精髓補虚損¶
<pb:KR3e0027_WYG_026-15a>¶
　　龍骨(一兩茅香湯浴/三遍研如麵)　蓮花蕋(七八月/採二兩)¶
　　雞頭粉(三/分)　山茱茰(酒浸/取肉)　沉香　肉蓯蓉(酒浸/去皮)¶
　　附子(去皮/臍)　桂心¶
　為末以金櫻煎膏丸如無即鍊蜜丸如梧桐子大空¶
　心温酒下二十丸至三十丸¶
地黄煎方　治精極填骨髓¶
　　生地黄(一斤/取汁)　牛酥(一/斤)　白蜜(一/斤)¶
　以慢火煎地黄汁減半内牛酥更煎良久次下蜜攪¶
<pb:KR3e0027_WYG_026-15b>¶
　勻候稀稠得所瓷器盛每日空心食前温酒調下數¶
　錢¶
靈芝丸方　治脾腎氣虚補骨髓通利耳目¶
　　蒼术(一斤米泔/浸時換水)¶
　以竹刀刮去皮并土夏浸三日冬浸七日晒乾為末¶
　棗肉丸如梧桐子大空心棗湯下三十丸至五十丸¶
　(蒼术一味甚妙人以至賤而忽/之服之勝他藥多矣熬膏亦佳)¶
　　　補虚固精¶
<pb:KR3e0027_WYG_026-16a>¶
論曰腎主水受五臟六腑之精而藏之所謂天一在藏¶
本立始也若腎衰精氣不固或因溲而出或因聞見而¶
溢或因虚勞漏泄精氣或因邪氣乗虚客於陰為夢遺¶
皆腎虚也宜補益固之澁以去脱之劑¶
九物金鍊丹方　治虚損去風閉精固元陽¶
　　龍齒　敗龜板(酥/炙)　雄蠶蛾　白蓮花(各半/兩)¶
　　山藥(二/兩)　巴㦸天(半/兩)　蓮子心　肉蓯蓉(各一/兩)¶
　　雄雞肝(一/具)¶
<pb:KR3e0027_WYG_026-16b>¶
　為末麵糊丸如梧桐子大每服十丸空心温酒下¶
補骨脂丸方　治夢泄¶
　　補骨脂(炒四/兩)　龍骨　山茱茰　巴㦸天(各一/兩)¶
　為末鍊蜜和丸如梧桐子大空心鹽湯下三十丸¶
神效散方　治夢洩¶
　　白茯苓(一/兩)　猪苓(二/錢)¶
　先用水煮合宜去猪苓再將茯苓焙乾為散每服一¶
　錢温酒下空心夜臥各一¶
<pb:KR3e0027_WYG_026-17a>¶
半夏丸方　治夢泄除痰利胸膈¶
　　半夏(二兩湯洗七遍入猪苓四兩炒/令猪苓紫色去猪苓用半夏)¶
　為末酒麵糊丸如梧桐子大每服十五丸空心粥飲¶
　下¶
韭子丸方　治腎臟虚冷腰膝痠疼冷痺夜多小便夢¶
寐遺泄日漸羸瘦面無顔色兼治女人惡露赤白帯下¶
　　韭子(七升/淨揀)¶
　以醋湯煮千百沸取出焙乾旋炒令作油麻香為末¶
<pb:KR3e0027_WYG_026-17b>¶
　鍊蜜丸如梧子大每日空心温酒下二十丸加至三¶
　十丸¶
　　　補虚壯元陽¶
論曰陰陽氣血之在人初無餘欠及勞動妄作嗜恣過¶
度戕其太甚則有陰陽傷憊之病氣血虚損之證法宜¶
補之¶
蓯蓉丸方　補元藏益精氣利腰脚¶
　　肉蓯蓉(酒浸/二兩)　天雄(去皮臍/一兩)　白馬莖(酥炙/二兩)¶
<pb:KR3e0027_WYG_026-18a>¶
　　雀卵(四十/九枚)　兎絲子(酒浸三/宿一兩)¶
　右將四味為末以雀卵并鍊蜜丸如梧桐子大毎服¶
　十丸空心温酒或米飲下¶
兎絲子丸方　補虚益氣壯元陽¶
　　兎絲子(淘去浮者以酒浸七/日爛研焙乾三十兩)　蘹香子(炒八/兩)¶
　　青鹽(三/兩)¶
　為末用浸藥酒煮麵糊丸如梧桐子大每服空心温¶
　酒下二十丸至三十丸¶
<pb:KR3e0027_WYG_026-18b>¶
　　　補虚理腰膝¶
論曰内經謂腰者腎之府轉摇不能腎將憊矣膝者筋¶
之府屈伸不能行則僂仆筋將憊矣盖腎主腰肝主筋¶
筋聚於膝若腎臟虚損肝元傷憊則筋骨受病故腰膝¶
為之不利¶
酸棗仁散方　治骨極腎虚脚膝骨髓痠痛¶
　　酸棗仁(八兩/㣲炒)　虎脛骨(二兩塗/酥炙黄)　熟乾地黄(八/兩)¶
　　杜仲(二兩/炒黄)　　桂心(三/兩)　　　　牛膝(三/兩)¶
<pb:KR3e0027_WYG_026-19a>¶
　右為散每服二錢胡桃酒下葱茶亦可空心日午夜¶
　臥各一服¶
杜仲丸方　補下元烏髭鬢壯腰膝進飲食悦顔色治¶
腰疼¶
　　杜仲(炙為/末)　補骨脂(炒香熟/為末)　胡桃仁(湯浸去皮/研各一兩)¶
　研勻鍊蜜丸如梧桐子大每服三十丸空心温酒下¶
地仙煎方　治腰膝痠疼痛腹内一切冷病令人悦澤¶
顔色骨髓堅固行及奔馬¶
<pb:KR3e0027_WYG_026-19b>¶
　　山藥末(一/斤)　杏仁(去皮尖/一升)　生牛乳(一/升)¶
　先將杏仁研細入生牛乳絞取汁次取山藥末相拌¶
　入新瓷器蜜封安放釡中重湯煮一日煎成每服一¶
　錢空心温酒下¶
兎絲子丸方　治腰膝積冷痠疼或&KR0857;麻無力壯真元¶
　　&KR0480;絲子　牛膝(各一/兩)¶
　於銀石器内好酒漬之令酒過藥一寸經五日控乾¶
　焙燥搗羅為末將元浸藥酒煮麵糊丸如梧桐子大¶
<pb:KR3e0027_WYG_026-20a>¶
　每服三十丸空心食前酒下¶
　¶
　¶
　¶
　¶
　¶
　¶
　¶
<pb:KR3e0027_WYG_026-20b>¶
　¶
　¶
　¶
　¶
　¶
　¶
　¶
　聖濟總録纂要卷二十六¶
