# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:53.941045
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 卷二十
<pb:KR3e0027_WYG_020-1a>¶
欽定四庫全書¶
　聖濟總錄纂要卷二十¶
　　　　　　　　　　　　　　休寧程林纂¶
　　癰疽門¶
　　　癰疽統論¶
論曰周官瘍醫與疾醫分職而異治凡有瘍者受其藥¶
焉葢非專門之學不足以深究博識故也人之氣血與¶
天地同流經絡常數與晝夜同度一或壅而不通沮而¶
<pb:KR3e0027_WYG_020-1b>¶
不利則血老不作汗肉陳不脫垢蒸氣不達癰疽内熱¶
甚於焚溺治之不可緩是以喜怒憂樂之不時飲食居¶
處之不節芳草藥石之發動内使陰陽不平而藴結外¶
致榮衞凝澁而腐化輕者起于六腑浮達而為癰外潰¶
膚肉經所謂榮衞稽留於經脈之中血澁不行衞氣壅¶
遏不通熱甚則肉腐為膿然不陷肌膚骨髓不為焦枯¶
五臓不為傷損其皮薄以澤是也　重者發於五臟藴¶
結而為疽内消骨髓經所謂熱毒熾盛下陷肌膚骨髓¶
<pb:KR3e0027_WYG_020-2a>¶
焦枯五臓涸竭當其病下良肉無餘其皮夭以堅上如牛¶
領之皮是也夫瘡腫之患莫大於癰疽明乎二者則凡¶
腫毒丹𤺋可以類推矣故證有淺深治有輕重若瘡發¶
之初湯液疏其内鍼石疏其外内外之治不同也五臟¶
内虚則平補内實則駃利補瀉之法不同也瘡發於虚¶
處則難差發於實處則易愈則其生有虚實之辯富貴¶
體逸危殆者多貧賤形苦困篤者少則其形有苦樂之¶
辨淺瘡若在厚處攻之易平深瘡欲在薄處達之易及¶
<pb:KR3e0027_WYG_020-2b>¶
則肌肉皮膚有厚薄之辨脈見洪滑麄散其病難治脈¶
見微澁遲緩其病易治則脈之與病有應否之辨凡癰¶
之類其氣浮達宜灸&KR2130;而不宜鍼烙凡疽之類其氣深¶
沉宜針烙而不宜灸&KR2130;此灸&KR2130;針烙之異也淋射熁貼¶
以清腫毒膏潤温養以生肌肉此先後終始之序也昔¶
人論癰疽病者惑於人神所在不可妄行鍼鍼刺見血¶
不知神之與形固為休戚體既不平神焉能定内經癰¶
疽不得頃時回恐内爛筋骨第通臟腑豈有人神之忌¶
<pb:KR3e0027_WYG_020-3a>¶
耶¶
癰疽所生忌穴¶
背面九處不可患瘡¶
　第一入髪際為玊枕亦為舌本　第二項頸節¶
　第三為崇骨　第四大椎為五臓　第五脊骨兩邊¶
　　肺俞穴　第六夾脊骨兩邊脾俞穴及肝俞穴¶
　第七脊骨兩邊腎俞二穴　第八後必鳩尾穴¶
　第九鳩尾骨穴¶
<pb:KR3e0027_WYG_020-3b>¶
正面五處不可患瘡¶
　第一喉骨為重鴈　第二當胸前為神舍　第三為¶
　　心鳩尾　第四當乳穴　第五臍下二寸為腸屈¶
　　之間¶
側面三處不可患瘡¶
　耳下近耳後牙車尖央陷中為喉脈一穴¶
　當膊下下穴為肩骨　承山上三寸一穴為腨腸¶
　　　辯癰疽證候羙惡法¶
<pb:KR3e0027_WYG_020-4a>¶
夫癰疽外發其理易明至於内癰内疽隠而不見目既¶
不接治之至難然五臓六腑有俞募雖結困於中而自¶
形於外外察其部内審其源定藥按方若拔芒刺然則¶
癰疽之發有五善七惡之證不可不察也　煩躁時嗽¶
腹痛渇甚或瀉利無度或小便如淋一惡也　膿血大¶
洩腫焮尤盛膿色敗臰痛不可近二惡也　喘麄短氣¶
恍惚嗜睡三惡也　目視不正黑睛𦂳小白睛青赤瞳¶
子上視者四惡也　肩項不便四肢沉重五惡也　不¶
<pb:KR3e0027_WYG_020-4b>¶
能下食服藥而嘔食不知味六惡也　聲嘶色脱脣鼻¶
青赤面目四肢浮腫七惡也　動息自寧食飲知味一¶
善也　便利調匀二善也　膿潰腫消色鮮不臰三善¶
也　神彩精明語聲清亮四善也　體氣和平五善也¶
　癰疽發背治有專門寒熱虚實善惡淺深陰陽臓腑¶
　不深諳者恐多錯誤東坦曰少有差謬變症甚於傷¶
　寒未可按方療治故一方不錄其餘一切癰癤瘡毒¶
　則精選不遺也¶
<pb:KR3e0027_WYG_020-5a>¶
　　　附骨癰¶
論曰凡身體盛熱不可當風冷之氣入於肌肉則熱摶¶
伏不得出故附著於骨而成癰也其狀無頭但腫而濶¶
皮膚薄澤者以毒氣伏留于内故也法宜外散其寒内¶
達藴結之熱¶
治附骨癰方¶
　　新鼠皮(一/張)¶
　一味看瘡大小裁貼日二次若出膿用豬&KR0387;脂貼¶
<pb:KR3e0027_WYG_020-5b>¶
治附骨癰方¶
　　萞麻子(去殻不/拘多少)¶
　一味研令細取塗癰上日三兩度即差¶
治附骨癰方¶
　　生地黄(取汁/一盞)¶
　一味用銀石器中煎如膏候冷塗𫝊腫上日三五度¶
　即差¶
　　　乳癰¶
<pb:KR3e0027_WYG_020-6a>¶
論曰足陽明之脈自缺盆下於乳又衝脈者起於氣衝¶
並足陽明之經夾臍上行至胸中而散葢婦人以衝任¶
為本若失於將理衝任不和陽明經熱或為風邪所客¶
則氣壅不散結聚乳間或硬或腫疼痛有核皮膚焮腫¶
寒熱往來謂之乳癰然風多則腫硬色白熱多則腫焮¶
色赤若不即治血不流通氣為留滯與乳内津液相摶¶
腐化為膿然此疾産後多有者以衝任之經脈上為乳¶
汁下為月水新産之人乳脈正行若不自乳兒乳汁蓄¶
<pb:KR3e0027_WYG_020-6b>¶
結血氣藴積即為乳癰又有因乳子汁出露風邪氣外¶
客入於乳内氣留不行傳而為熱則乳脈壅滯氣不疏¶
通蓄結成膿疼痛不可忍世謂吹乳速宜下其乳汁導¶
其壅塞散其風熱則病可愈¶
黄芩飲方　治乳癰初覺赤腫有異於常¶
　　黄芩　甘草(炙令/黄)　桑上寄生(炙/)　麥門冬¶
　　赤芍藥　防風　黄蓍(炒各/一兩)　木通(一兩/半)¶
　右八味搗篩毎服三錢入棗三枚同煎再入乳糖一¶
<pb:KR3e0027_WYG_020-7a>¶
　分更煎令消温服三日早晨日午夜卧各一服¶
鯪鯉甲散方　治乳癰疼痛結硬不可忍¶
　　鯪鯉甲(燒灰/一兩)　栝樓(一枚/燒灰)¶
　二味研和為散每服二錢空心用葱調酒下¶
牡蠣散方　治乳癰初發腫痛結硬欲成膿令一服差¶
　　牡蠣(取腦頭厚/處生用)¶
　一味細研為散每服三錢研澱花冷酒調下如癰成¶
　潰者以藥末傅之仍更服藥一日三服¶
<pb:KR3e0027_WYG_020-7b>¶
樺皮散方　治乳腫初發腫痛結硬欲成膿一服差¶
　以北來真樺皮燒灰酒服方寸匕就病乳處卧及覺已¶
　差¶
甘草飲方　治乳腫痛慮作癰毒¶
　　甘草(半炙令赤/黄半生用)　栝樓(一枚去/皮取瓤)¶
　二味先以酒二盞煎甘草至一盞入栝樓瓤同絞和¶
　匀濾去滓温頓服未差更作服之¶
丹參膏方　治乳癰疼痛¶
<pb:KR3e0027_WYG_020-8a>¶
　　丹參　白芷　芍藥(炒各/二兩)¶
　三味以苦酒浸經一宿又取猪脂半斤微火上同煎¶
　之令白芷黄其膏成去滓以膏塗癰腫處差¶
乳香塗方　治乳癰¶
　　乳香(一兩/為末)　丹砂(半兩/研末)　葱白(三兩/切)¶
　三味先研葱令細入二物末再研令匀塗傅乳上乾¶
　即易之¶
治乳癰結硬疼痛方¶
<pb:KR3e0027_WYG_020-8b>¶
　　泥和芥菜(半/斤)¶
　一味剉碎以水四升煮取二升傾於瓷瓶内熏乳腫¶
　處日三五度即差¶
治乳癰結硬疼痛方¶
　　和泥葱(半/斤)¶
　一味細剉以水四升煮十數沸于瓷瓶子内盛熏乳¶
　腫處冷即再煖以差為度¶
連翹湯方　治吹乳乳癰¶
<pb:KR3e0027_WYG_020-9a>¶
　　連翹　瞿麥穗(各一/兩)　升麻　生乾地黄　芍藥¶
　　(各三/分)　甘草(炙一/分)　射干(半/兩)　𤣥參(三/分)¶
　右八味細剉如麻豆大每五錢水煎温服食後¶
　　　腸癰¶
論曰腸癰為病其身甲錯皮膚急按之濡如腫狀腹無¶
積聚身無熱或惡寒自汗其脈遲𦂳者膿未成可下之¶
當有血脈洪數者膿已成不可下也¶
牡丹皮湯　治腸癰¶
<pb:KR3e0027_WYG_020-9b>¶
　　牡丹皮(一/兩)　芍藥　生乾地黄　丹參(各二/兩)　桔¶
　　梗(炒/)　麥門冬(去/心)　薏仁(各一/兩半)　赤茯苓　甘草¶
　　(炙/)　敗醬(各一/兩)¶
　右十味搗篩為粗末每服用藥五錢入生薑五片同¶
　煎空心日晚温服¶
附子湯方　治腸癰¶
　　附子(去皮/臍)　敗醬(各三/分)　薏苡仁(一兩/半)¶
　右三味㕮咀如麻豆大每服三錢水煎空心日晚温¶
<pb:KR3e0027_WYG_020-10a>¶
　服下膿血即差¶
大黄牡丹湯方　治腸癰¶
　　大黄(炒/)　牡丹皮(各二/兩)　桃仁(湯浸去皮尖/雙仁半兩)　芒¶
　　硝(研/)　冬𤓰仁(三/合)¶
　右五味搗篩粗末每服用五錢白水煎空心温服以¶
　利下膿血為度¶
薏苡仁湯方　治腸癰¶
　　薏苡仁(一/兩)　牡丹皮　桃仁(湯浸去皮尖/雙仁各一兩)　𤓰子¶
<pb:KR3e0027_WYG_020-10b>¶
　　仁(半/兩)¶
　右四味搗節毎服五錢水&KR0745;空心日晚温服¶
　　　胃脘癰¶
論曰内經謂人病胃脘癰者當候胃脈其脈沉細者氣¶
逆氣逆者人迎甚盛甚盛則熱人迎者胃脈也逆而盛¶
則聚於胃口而不行故胃脘為癰也夫陰陽升降則榮¶
衞流通氣逆而隔則留結為癰胃脘癰者由寒氣隔陽¶
熱聚胃口寒熱不調故血肉腐壞以氣逆於胃故胃脈¶
<pb:KR3e0027_WYG_020-11a>¶
沉細以陽氣不得下通故人迎甚盛令人寒熱如瘧身¶
皮甲錯或咳或嘔或吐膿血觀伏梁之病亦有俠胃脘¶
内癰者以其裹大膿血居腸胃之外故也¶
射干湯方　治榮衞不流熱聚胃口血肉腐壞胃脘成癰¶
　　射干(去/毛)　梔子仁　赤茯苓　升麻(各一/兩)　赤芍¶
　　藥　白术(各一/兩半)¶
　右六味㕮咀如麻豆大每五錢水煎入生地黄汁一¶
　合再煎三沸温服不拘時候日二服¶
<pb:KR3e0027_WYG_020-11b>¶
麥門冬湯方　治熱氣留聚胃脘内結成癰¶
　　麥門冬　犀角　萎蕤　薺苨　赤芍藥　石膏¶
　　(各一/兩半)　甘草(炙/)　紫雪(各一/兩)¶
　右八味搗篩毎服五錢水煎入竹瀝一合再煎二三¶
　沸温服¶
芍藥湯方　治胃脘蓄熱結聚成癰¶
　　赤芍藥　犀角　木通　石膏　升麻(各二/兩)　甘¶
　　草(生/)　朴硝　𤣥參　麥門冬(各一兩/去心)¶
<pb:KR3e0027_WYG_020-12a>¶
　右九味搗篩每服五錢水煎温服不計時候¶
　　　附骨疽¶
論曰附骨疽者由風入骨解與熱相摶復冷溼所折風¶
熱伏結不得發散藴積成毒故附骨而為疽喜發於大¶
節解間按之應骨皮肉微急隠在肌而不外見是也治¶
之宜急稍緩則膿不得潰而肢體變青黯者不可治也¶
漏蘆湯方　治附骨疽¶
　　漏蘆(去蘆/頭)　升麻　連翹　麻黄(去根節/各一兩)　防己¶
<pb:KR3e0027_WYG_020-12b>¶
　　(三/分)　大黄(炒兩/半)　木香　白斂　沉香(各三/分)¶
　右九味搗篩每服五錢入竹葉七片同煎更入芒硝¶
　一錢攪匀空心温服取利三兩行為度未利再服¶
敗醬湯方　治附骨疽¶
　　敗醬(二/兩)　大黄(炒一/兩)　桃仁(二/兩)¶
　三味搗篩毎服五錢先取皂莢刺一兩剉碎以水二¶
　盞煎至一盞半漉出下藥及朴硝一錢同煎空心温¶
　服¶
<pb:KR3e0027_WYG_020-13a>¶
内消小豆散方　治附骨疽¶
　　赤小豆(一/合)　糯米(炒黒/五合)¶
　二味為散水調如糊塗攤故帛上貼乾即易之¶
　　瘡腫門¶
　　　諸瘡¶
論曰諸瘡皆緣風溼熱毒之氣種類甚多載之方書備¶
矣然有俗名瘡本論未見採錄考之皆不離于邪氣逆¶
肉理害肌膚者今隨症以治法附之雖田野下俚取而¶
<pb:KR3e0027_WYG_020-13b>¶
用之判然可曉不必泥于誦襲也¶
露蜂房散　治頭面上無名瘡黄水不止¶
　　露蜂房　蛇蜕¶
　各燒灰等分入膩粉少許拌匀麻油和傅¶
黄香餅　治鬈毛瘡在頭上初生如葡萄痛不止¶
　　川鬱金(五/錢)　川栢(一/兩)　乳香(炙一/分)¶
　共末桃花水和作餅貼之¶
龍骨散　治髪際瘡初生如粟米大或痒或痛¶
<pb:KR3e0027_WYG_020-14a>¶
　　白龍骨　胡粉　烏賊魚骨(去甲/五錢)　鉛丹(沙紫/五錢)¶
　共研用鹽湯洗過貼之日二三次¶
海帶散　治緣脣上瘡¶
　　海帶¶
　焙乾為末臨臥貼上二三宿即差¶
白龍散　治眼睛漏瘡目大眥出膿汁有孔子¶
　　龍腦　馬牙硝(五/錢)　菉豆粉(一/錢)¶
　研極細用燈心蘸藥㸃之日四五¶
<pb:KR3e0027_WYG_020-14b>¶
井中苔散　治徹耳瘡¶
　　井中苔　土馬&KR0952;(等/分)¶
　焙乾共末麻油和傅患上日二¶
馬齒莧塗　治脣𦂳面腫¶
　　馬齒莧¶
　去根洗淨搗取汁塗之冬月用末水和塗日二¶
麝香散　治鼻疳瘡侵蝕鼻柱¶
　　麝香(研/)　草烏(燒灰/三錢)¶
<pb:KR3e0027_WYG_020-15a>¶
　共研匀乾摻日二三¶
百合散　治頤頦瘡一名獨骨瘡¶
　　百合　川栢　白芨(一/兩)　萞麻子(五十/粒)¶
　共研用朴硝水和作餅貼瘡上日三五次¶
紅粉散　治粉鈴瘡繞頸項赤爛多汁¶
　　蜜陀僧(煆/)　白龍骨(煆五/錢)　胡粉(二/錢)　鉛丹(炒紫/一錢)¶
　共研油和塗日三¶
芙蓉𫝊　治腮腫痛或破或瘡¶
<pb:KR3e0027_WYG_020-15b>¶
　　芙蓉葉¶
　取生者爛搗如泥傅之帛繫一日換¶
敗蹄散　治天柱瘡生脊大椎上如錢大赤色出黄汁¶
　　不止¶
　　驢蹄(刀削二十/片燒炒)　胡粉(熬一/分)　麝香(少/許)¶
　共研末破用米醋麫糊和成膏塗上已破乾摻日二¶
　　　諸惡瘡¶
論曰内經云諸瘡瘍皆屬心諸溼腫皆屬脾葢心主血¶
<pb:KR3e0027_WYG_020-16a>¶
脾主肉也由體虚受風溼邪毒與氣血相摶故發瘡也¶
甚者焮腫滿痛潰而多汁或形體為之壯熱稍緩不治¶
則毒氣内攻難以療也¶
麝香散　治一切惡瘡久不差¶
　　麝香(當門子/二枚)　丁香　木香　紫檀香(一/分)　乳香¶
　　沒藥(炙五/錢)¶
　共末用雞子清和匀入殻内飯上蒸熟晒乾研分六¶
　服茶飲下日二¶
<pb:KR3e0027_WYG_020-16b>¶
膩粉乳香散　治一切惡瘡久不差者¶
　　膩粉(二/錢)　乳香(一/錢)　葱白(一根/煨熟)¶
　共搗爛攤帛上貼之三日一易差¶
二黄散　治一切不測惡瘡年深不愈¶
　　大黄　川連　山梔　白芨　青黛　連翹(五/錢)¶
　共末水和塗¶
白香散　治一切惡瘡久不差¶
　　楓香脂　膩粉　防風(一/分)¶
<pb:KR3e0027_WYG_020-17a>¶
　共研末用甘草水洗過傅上痛立止¶
蛇床子散　治一切惡瘡久不差¶
　　蛇床子　&KR1401;粉　硫黄(一/分)¶
　共末用麻油和傅日二¶
　　　反花瘡¶
論曰瘡生惡肉久則反出瘡外故名曰反花瘡其初如¶
飯粟破之血出餘毒尚熾惡肉隨生根深而膿潰皆風¶
熱毒氣所作¶
<pb:KR3e0027_WYG_020-17b>¶
甘草塗　治反花瘡¶
　　甘草(半生/半炒)　白枯礬　人中白(煆/)　蜜陀僧(煆五/錢)¶
　共研為細末用童便慢熬成膏煎葱椒水洗過傅上¶
　日三五次差¶
胭脂塗　同上¶
　　胭脂(一/兩)　胡粉(兩/半)¶
　共研匀以鹽湯洗過乾塗日三次差¶
藜蘆傅　同上¶
<pb:KR3e0027_WYG_020-18a>¶
　　藜蘆(研為/細末)　雄猪脂(一/兩)¶
　化豬脂入末和成膏塗患上日三五次¶
桺槐煎　同上¶
　　栁枝葉　槐枝葉¶
　細剉各二升用水五升煎減半去滓煎如稠𩛿塗患¶
　上日三五¶
　　　浸淫瘡¶
論曰心惡熱若風熱藴于心經則神志躁鬱氣血鼓作¶
<pb:KR3e0027_WYG_020-18b>¶
發于肌膚而為浸淫瘡也其狀初生甚微痒痛汁出漸¶
以周體若水之浸漬淫泆不止故名曰浸淫其瘡自内¶
而出流散四肢者輕以毒氣外出故也從四肢反入于¶
内則重以毒氣内入故也¶
升麻湯　治心有風熱淫瘡徧體¶
　　升麻　大黄　片芩　白芍　枳實(一/兩)　甘草¶
　　川歸(五/錢)¶
　水煎五錢入燈心一把空心温服日二¶
<pb:KR3e0027_WYG_020-19a>¶
鯽魚塗　治瘡癬浸淫¶
　　生鯽魚(三四寸長/者一尾)　香鼓(一/合)¶
　搗極爛塗瘡上日二易¶
雄雞冠血塗　忽得浸淫瘡不早治遶身周匝則能殺人¶
　　雄雞冠血(性烈雄/大者)¶
　用針活取血塗傅瘡日三五次即差¶
燕窠傅　治浸淫瘡久不差¶
　　胡燕窠¶
<pb:KR3e0027_WYG_020-19b>¶
　取向東方者為細末用葱椒水洗過傅瘡上日二三效¶
苦棟根傅　同上¶
　　苦棟根及皮¶
　燒灰研細用豬脂和傅瘡上日二三¶
　　　下注瘡¶
論曰足三陰之脈脾腎肝之經也并起于足大小指之¶
内循足跗内踝前上膝脛中若風溼毒氣乘之則榮衞¶
枯澁稽畱不行氣脈下注于脚膝脛間故令皮膚腫軟¶
<pb:KR3e0027_WYG_020-20a>¶
結核成瘡膿水不絶綿厯年嵗愈而復發以毒氣自上¶
而下如水之注故名曰下注瘡¶
枳殻丸　治毒氣下注脚膝膝脛皆瘡¶
　　枳殻(去白炒/二兩)　懷生地　五加皮　防風(二/兩)　羌¶
　　活(一/兩)　黄茋(三/兩)¶
　共末入蜜杵丸如梧桐子大空心酒下二三十丸日¶
　二¶
蚯蚓泥散　治下注瘡久不差¶
<pb:KR3e0027_WYG_020-20b>¶
　　蚯蚓泥(韭菜地上燒/赤研一兩)　膩粉(一/分)　麝香(五/分)¶
　共末用葱湯洗過乾傅¶
白黄散　同上¶
　　白枯礬(一/分)　川連(五/錢)　膩粉(一/錢)¶
　共研匀以雞子白和塗患上日二¶
鯽魚散　同上¶
　　鯽魚(去鱗腸一尾/三四寸大)　川連(五/錢)　鉛丹　胡粉¶
　　蜜陀僧(煆赤研/一錢)¶
<pb:KR3e0027_WYG_020-21a>¶
　共末入魚肚内纒扎用泥固濟燒赤出火毒研末入¶
　豬膽汁和傅日二　此方亦治惡毒瘡¶
蒜灰散　治一切惡毒風溼瘡下注血氣冷新肉不生者¶
　　蒜(大者/百頭)¶
　去皮根苗切片暴乾入小鐵鍋内淨盆葢之用鹽泥¶
　封固不令透氣以火鍊成灰出火毒研細乾傅瘡上¶
　日二此治冷惡瘡最妙若熱毒惡瘡不可傅傅之肉¶
　反爛開故也¶
<pb:KR3e0027_WYG_020-21b>¶
　　　冷瘡¶
論曰形不足者温之以氣氣能養形故也周官瘍醫掌¶
腫瘍潰瘍金瘍折瘍有五氣養之法盖以氣不足則血¶
不行血不行則經久不差所謂冷瘡是也盖諸瘡既潰¶
風冷之氣客于榮衞傷於肌肉故令瘡冷而不痛痒俗¶
謂之冷瘻治宜温肌養心&KR0008;瘀除膿則愈¶
二黄散　治冷瘡不愈¶
　　雄黄　雌黄　定粉　膩粉　蜜陀僧(一/兩)　乳香¶
<pb:KR3e0027_WYG_020-22a>¶
　　(炙一/兩)¶
　共研末入生蜜和傅日二¶
葱白湯蒸法　治一切瘡風冷腫痛皆因瘡腫坐于水¶
　　中及風所致若腫脹入腹則能殺人¶
　　葱白　薤白(半/斤)　川椒　香豆(二/合)　川芎(一/兩)　防風(二/兩)¶
　共粗搗用長瓷瓶内藥入水三升以故帛紙數層封¶
　口𦂳縛重湯煎熟取孔通氣以瘡當氣口上射之令¶
　瘡出黄水盡即止日二次¶
<pb:KR3e0027_WYG_020-22b>¶
　　　月蝕瘡¶
論曰月蝕瘡小兒多有之葢由嗜肥甘榮衞不清風溼¶
毒熱之氣藴積腑臓其瘡多生於兩耳及鼻面間并下¶
部諸孔竅側侵蝕之甚則潰爛黄赤汁流達于筋骨月¶
初則瘡盛月晦則瘡衰以其隨月盈虚故名之月蝕瘡¶
或謂小兒以手指月而生未必盡然¶
水銀膏　治月蝕瘡多在耳上及竅傍隨月盈虚者¶
　　水銀(一/分)　胡粉(與水銀研/不見星)　松脂　川連末(五/錢)　豬脂(四/兩)¶
<pb:KR3e0027_WYG_020-23a>¶
　熬脂化香去滓再熬入銀粉攪匀以鹽湯洗過𫝊瘡¶
　上日二三¶
酥粉塗　治月蝕瘡¶
　　蟾酥(五/錢)　胡粉(一/兩)¶
　共研塗瘡上日二三次¶
又方　治卒得月蝕瘡¶
　　地龍屎　豬脂¶
　和塗患上日三次差¶
<pb:KR3e0027_WYG_020-23b>¶
　　　凍爛腫瘡¶
論曰經絡氣血得熱則淖澤得寒則凝濇冬月嚴寒氣¶
血凝聚不流則皮肉不溫&KR1023;(音/竹)凍焮赤痛腫而成瘡輕¶
則潰爛重則損壞肢節也¶
白斂散　治大人小兒凍手皴裂成瘡¶
　　白斂末(三/分)　白芨末(五/錢)　油麻(二合/生搗)　萊菔子(二/合)¶
　同爛研酒和塗日二¶
猪懸蹄膏　治手足凍瘡血出痛苦者¶
<pb:KR3e0027_WYG_020-24a>¶
　　猪後懸蹄¶
　夜半時燒灰存性研末以猪脂和膏成𫝊上日二¶
雉腦膏　治凍面耳并手足凍瘡年年發者先痒後痛¶
　　腫破黄水及血出不止¶
　　雉腦(雄者一/枚搗)　黄蠟(同/上)　麻油(減/半)¶
　慢火熬去滓收成膏塗傅日二三¶
羊肉湯洗　治凍瘡腫痒¶
　　羊肉　葱白(半/片)¶
<pb:KR3e0027_WYG_020-24b>¶
　用水煮取汁頻洗日二三差¶
川椒湯　治寒凍面目手足肉裂¶
　　川椒(炒/)　白芷　防風　食鹽(一/分)　川芎(三/分)¶
　水煎頻洗湯冷煖之¶
尸脚方　治人足在冬月常裂名曰尸脚¶
　　雞屎(炒一/升)¶
　用水三升煑五沸去滓漬洗足裂處冷即易之以差為度¶
牛膠散　治寒凍足跟破裂出血疼痛¶
<pb:KR3e0027_WYG_020-25a>¶
　　牛皮膠¶
　燒灰研末津唾和塗¶
　　　瘑瘡(今之膿窠瘡/)¶
論曰瘑瘡者疥瘡之類由風熱溼毒客搏于皮膚之間¶
變化生蟲其狀生于皮肉之處手足尤甚赤根白頭相¶
對並生狀如小豆或若茱茰子浸淫痒痛&KR0946;之汁出折¶
裂成瘡此葢脾肺壅滯風溼乘之與熱相搏結聚而成¶
治宜疏滌於内𫝊藥于外并淋洗之類次第以治¶
<pb:KR3e0027_WYG_020-25b>¶
藜蘆膏　治瘑瘡經久蟲出¶
　　藜蘆　枯礬　松脂　雄黄(二/兩)　苦參(兩/半)　猪脂¶
　　(半/斤)¶
　共研末用脂熬末攪匀塗瘡上日二¶
胡粉膏　治瘑瘡經久不差¶
　　胡粉(三/兩)　水銀(二/兩)　皂莢(十挺水浸揉/取汁一斤)¶
　慢火熬汁五合入銀粉攪匀塗瘡上日二¶
雄黄膏　同上¶
<pb:KR3e0027_WYG_020-26a>¶
　　明雄黄　川連(一/兩)　片芩　明松脂(二/兩)　亂髪灰¶
　　(一/分)　雄猪脂(六/兩)¶
　用脂熬令髪盡去渣入末攪匀塗患上¶
蝦蟇灰塗　治溼瘑瘡¶
　　乾蝦蟇(一隻燒/灰研)　髪灰(各等/分)¶
　猪脂和塗日二¶
　　　漆瘡¶
論曰漆雖有毒性有所畏毒即中之亦有氣適然相近¶
<pb:KR3e0027_WYG_020-26b>¶
者凡中毒輕痒始于面而胸臂䏶腨應之頭面腫起赤¶
延于目搔之隨手生㾦㿔已而細瘡如粟重則徧身作¶
瘡小如麻豆大若桃李紅赤腫焮異常痛楚旋差旋發¶
如火&KR0778;之狀是也¶
鐵漿飲　治漆瘡¶
　　鐵漿¶
　用蜜絹濾過隨量飲之即差¶
又方　同上¶
<pb:KR3e0027_WYG_020-27a>¶
　　栁葉(生者/三斤)¶
　用水一斗煮汁頻洗差¶
芒硝湯淋洗　同上¶
　　芒硝(五兩/研)¶
　用滚湯入硝浸洗日三次差¶
又方　同上¶
　　豬脂¶
　熬化頻塗瘡上¶
<pb:KR3e0027_WYG_020-27b>¶
蟹黄塗　治漆瘡焮腫痛楚¶
　　生蟹黄¶
　用之頻塗瘡上乾即易之¶
雞子黄塗　同上¶
　　雞子¶
　取黄頻塗乾易差¶
四和膏　治漆瘡徧身焮赤腫痛¶
　　麻油　松脂(二/兩)　桂心(末/)　黄蠟(一/兩)¶
<pb:KR3e0027_WYG_020-28a>¶
　用油化脂蠟入桂末和塗¶
川椒湯　治漆瘡¶
　　川椒¶
　水煎湯頻洗之差¶
　　　湯火瘡¶
論曰水火之氣當因其勢而利導之夫湯火所傷毒熱¶
方熾通導而洩其氣可也苟救目前痛楚遽以冷物淋¶
搨則熱毒寒氣内摶致有爛骨傷筋之患非熱氣本然¶
<pb:KR3e0027_WYG_020-28b>¶
湯火之傷本非氣血所生病故治不及於湯液特在乎¶
塗𫝊膏汁專治其外而已¶
清涼膏　治湯火傷¶
　　生山藥¶
　洗淨去皮爛研如膏𫝊瘡上痛立刻即止且無瘢痕¶
雞黄塗　同上¶
　　雞子黄¶
　將雞子煑熟用黄慢炒取油入膩粉攪匀𫝊上無瘢痕¶
<pb:KR3e0027_WYG_020-29a>¶
戊巳散　治湯火瘡大熱腫痛¶
　　乾牛糞¶
　燒灰存性為末用生麻油和塗日二次差¶
又方　同上¶
　　好米醋¶
　用醋傾淨土上取醋泥𫝊之日二次立刻止痛無瘢¶
　痕¶
又方　同上¶
<pb:KR3e0027_WYG_020-29b>¶
　　側栢葉¶
　將葉燒灰存性羅過用生蜜和塗日二三差¶
　¶
　¶
　¶
　¶
　¶
　聖濟總録纂要卷二十¶
