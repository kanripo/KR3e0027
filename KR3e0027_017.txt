# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:53.860396
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 卷十七
<pb:KR3e0027_WYG_017-1a>¶
欽定四庫全書¶
　聖濟總録纂要卷十七¶
　　　　　　　　　　　　　　休寧程林纂¶
　　面體門¶
　　　面䵟&KR0845;¶
論曰䵟&KR0845;之狀㸃如烏麻班如雀卵稀則棊布密則不¶
可容鍼皆由風邪客於皮膚痰飲浸漬其形外著或飽¶
食安坐無所作為養生方所謂積聚不消之病使人面¶
<pb:KR3e0027_WYG_017-1b>¶
目黧皯是也散之固有常劑若乃塗澤蠲除朝夕從事¶
者又安可已耶¶
治面䵟&KR0845;二方¶
　　雞子(一枚/去黄)　硃砂末(一/兩)¶
　二味先研硃砂為末入雞子中封固口與雞卵同令¶
　雞哺候雞雛出即取塗面效¶
　　沉香(三/分)　牛黄(三/分)　薰陸香(三/分)　雌黄(各半/兩)　丁¶
　　香(一/分)　玊屑(三/分)　鷹屎(半/兩)　水銀(一/分)¶
<pb:KR3e0027_WYG_017-2a>¶
　共八味先將三味香擣羅為末次將玊屑雌黄入乳¶
　鉢中研令細方入水銀及諸藥同研令極細入白蜜¶
　調和令稀稠得所入瓷盒中盛毎至臨卧時塗面䵟¶
　&KR0845;處¶
杏仁膏　治面䵟&KR0845;塗之令白潤澤¶
　　杏仁(去皮尖雙/仁一兩半)　雄黄(一/兩)　𤓰子(一/兩)　白芷(一/兩)¶
　　零夌香(半/兩)　白蠟(三/兩)¶
　右六味除白蠟外並入乳鉢中研令細入油半斤并¶
<pb:KR3e0027_WYG_017-2b>¶
　藥内鍋中以文火煎之候稠凝即入白蠟又煎攪匀¶
　内瓷盒中每日先塗藥後𫝊粉大去䵟&KR0845;¶
羊髓膏方　治面䵟&KR0845;塗之令光白潤澤¶
　　羖羊脛骨髓(二/兩)　丹砂(半/兩)　雞子白¶
　三味先將髓并丹砂入乳鉢中研令極細以雞子白¶
　調和令匀入盒中盛每用時先以漿水洗面後塗之¶
益母草塗方　治面䵟&KR0845;令光白潤澤¶
　　益母草灰(一/升)¶
<pb:KR3e0027_WYG_017-3a>¶
　一味以醋和為團以炭火煆七度後入乳鉢中研細¶
　用蜜和匀入盒中每至臨卧時先漿水洗面後塗之¶
　大妙¶
　　　面皯皰¶
論曰面皯皰者面生皶皰細起如粟殻狀曰風熱相搏¶
而生葢諸陽在於頭面風熱乘之結而不散故成皯皰¶
養生方説醉不可露卧及飲酒熱未解冷水洗面令人¶
面發瘡輕為皰正謂此也¶
<pb:KR3e0027_WYG_017-3b>¶
白芷膏方　治面皯皰&KR0151;面光白¶
　　白芷　白斂(各三/兩)　白术(三兩/半)　白芨　細辛(三/兩)¶
　　白茯苓(一兩/半)　白附子(一兩/半)¶
　右七味擣羅為末用雞子白和匀丸如彈子大瓷盒¶
　中盛每臥臨時先洗面後取一丸以藥水研化塗面¶
　上明旦井華水洗之不過七日大效¶
礬石散方　治面皯皰令白塗面¶
　　礬石(燒令/汁盡)　白石脂(各一/分)　白斂(三/分)　杏仁(去皮尖/研半兩)¶
<pb:KR3e0027_WYG_017-4a>¶
　四味並為散以雞子白調令入瓷盒中盛臨臥時先¶
　用漿水洗面後塗藥明旦以井華水洗之¶
浮水膏方　治面皯皰令光白¶
　　水萍(暴乾/五兩)¶
　一味擣羅為末以白蜜調和稀稠得所入瓷盒中盛¶
　每臨臥時塗面¶
　　　面皶皰¶
論曰諸陽皆㑹於面風邪熱氣客於膚腠不能流通因¶
<pb:KR3e0027_WYG_017-4b>¶
發為皶皰形似米粟色有赤白亦有縁醉酒露臥及飲¶
酒未解以冷水洗濯而得之有率由風熱在皮膚間外¶
感冷氣擊搏而成¶
杏仁膏方　治面皶皰¶
　　杏仁(浸去皮尖/研半兩)　硫黄(研一/分)　蜜陀僧(研半/兩)磠砂¶
　　(研一/錢)　白鵝脂(鍊成/四兩)¶
　右五味除鵞脂外再同研如粉入鵝脂油更研令匀¶
　傾入瓷盒子坐煻灰火中養之攪令稀稠得所成膏¶
<pb:KR3e0027_WYG_017-5a>¶
　每臥臨時以紙拭皰令乾塗之¶
防風散　治肺臟風毒及過飲成皶皰¶
　　防風(一/兩)　石膏(細研/水飛)　小荆子(一/兩)　梔子仁(一/兩)¶
　　薺苨(一/兩)　枸把子(一/兩)　白蒺藜(一/兩)　甘草(炙半/兩)¶
　共八味擣羅為末每服二錢温水調下食後服¶
　　　面皶¶
論曰面皶者是粉刺也面上有皶如米粒此由膚腠受¶
於風邪搏於津脈之氣因虚而作亦去傅胡粉散入虚¶
<pb:KR3e0027_WYG_017-5b>¶
肌使之然也¶
白斂膏塗方　治面粉皶¶
　　白斂　　白石脂　杏仁(去皮尖雙仁/研各半兩)¶
　三味擣羅為末更研極細以雞子白調和稀稠得所¶
　瓷盒盛每臨臥塗面上明旦以井華水洗之¶
兎絲汁塗方　治面粉皶¶
　　兎絲苗(一/握)¶
　一味擣絞取自然汁塗面上不三五次效¶
<pb:KR3e0027_WYG_017-6a>¶
石粟膏塗方　治面粉㾦㿔如麻子¶
　　石灰(二/兩)　粟米¶
　二味將石灰研細同粟米内瓶中以水浸三宿取出¶
　研如膏曝乾重研如粉以面脂調匀入瓷盒中盛每¶
　洗面訖拭面塗之¶
　　　面體疣目¶
論曰風邪入於經絡氣血疑滯肌肉弗澤發為疣目或¶
在頭面或在手足或布於四體其狀如豆如結筋綴連¶
<pb:KR3e0027_WYG_017-6b>¶
數十與鼠乳相類故謂之疣目¶
去疣目方¶
　　石灰(二/兩)¶
　一味以苦酒漬七日滴汁點疣上即落¶
又方¶
　　牛口中涎　用以塗疣上自落¶
又方¶
　　艾¶
<pb:KR3e0027_WYG_017-7a>¶
　一味作注於疣目上灸之三壯即除¶
　　　狐殠¶
論曰陰陽之在人血與氣爾二者調適則行流散徙莫¶
或底滯達於形色暢於膚理無不得其和苟失其宜血¶
氣從而凝積此所以有狐殠之病其候不一有曰狐殠¶
有曰體殠有曰漏腋狐殠者指其腋間體殠者舉其大¶
槩漏腋則又言其溼而生瘡者不可不辨也¶
治丈夫婦人腋氣不可近者方¶
<pb:KR3e0027_WYG_017-7b>¶
　右方以開通錢四十九文用銅筯穿入炭火内燒赤¶
　醋浸四十九次碾羅為細末入麝香一分研和匀先¶
　用熱酒洗腋下後以藥末揩腋下數次永除殠氣¶
治腋氣人不可近者方¶
　　石灰(二/兩)　桑柴灰(一/兩)　炭灰(一/兩)　雌黄(一/兩)¶
　四味同研末水調塗於腋下可一食久即以栁木箆¶
　子刮藥其腋下毛並落然後用四灰散¶
治腋氣四灰散方¶
<pb:KR3e0027_WYG_017-8a>¶
　　粉霜　艾葉灰　礬石灰　鉛灰(無即用胡粉/蜜陀僧代之)¶
　四味唯艾葉灰稍多餘並等分研令極細先以醋漿¶
　水洗拭乾即傅之不過三五上永除殠氣如要試但¶
　傅藥蒜上良久自無殠兼治脚汗¶
治腋下溼汗不止及足心手掌陰下股裏常如汗溼殠方¶
　　乾蔷薇根　乾枸把根　甘草(炙各/半兩)　商陸¶
　　胡粉　滑石(炙各/一兩)¶
　右六味先將四味擣羅極細即入研者二味拌匀以¶
<pb:KR3e0027_WYG_017-8b>¶
　苦酒許和塗當微汗出夜復更塗之不過三傅愈¶
丁沉丸方　治七竅殠氣¶
　　沉香(一/兩)　丁香(半/兩)　甘草(炙半/兩)　白𤓰子仁(一/兩)¶
　　藁本(三/分)　當歸　芎藭　麝香¶
　共八味研七味為細末後入麝香拌匀鍊蜜丸如小¶
　豆大每服温酒下二十丸日三含化令徧體俱香¶
　　　滅瘢㾗¶
論曰風熱諸毒留於腑臟發於肌肉而為瘡癤病後瘡¶
<pb:KR3e0027_WYG_017-9a>¶
愈餘毒未殄故瘡痂雖落而瘢㾗不滅治法既有塗澤¶
膏潤之劑亦須賴榮衞平均肌温氣應外宜慎風冷也¶
辛夷膏方　治面上瘢㾗塗之¶
　　辛夷(一/兩)　鷹屎白　杜若　細辛(各半/兩)　白附子¶
　　(三/分)¶
　共五味除鷹屎外並剉碎以酒兩盞浸一宿别入羊¶
　髓五兩銀石鍋中以文火煎得所去渣將鷹屎研如¶
　粉内膏中攪匀再以微火煖入盒中每日三塗瘡瘢¶
<pb:KR3e0027_WYG_017-9b>¶
　上避風¶
當歸膏方　治面上瘢㾗塗之¶
　　當歸　白芷　烏雞糞(以猪脂三斤飼雞三日/後取乾雞糞各一兩)¶
　　鷹屎白(半兩與雞/糞同研)¶
　右四味先將當歸白芷剉碎酒浸一宿别鎔猪脂一¶
　斤消後入浸藥并酒文火煎之候白芷黄色去滓將¶
　雞屎鷹屎内膏中攪匀傾入瓷盒中每日三塗瘢上¶
　避風¶
<pb:KR3e0027_WYG_017-10a>¶
臘脂膏方　治面上瘢㾗塗之¶
　　臘月猪脂(四/斤)　大鼠(一/枚)¶
　二味入鐺中以文火煎之待鼠銷盡以新綿濾去滓¶
　入瓷盒盛每用先以布拭令瘢㾗色赤次以膏&KR0151;之¶
　三五度差慎風¶
雞子膏方　治瘡瘢㾗無問新舊塗之¶
　　雞子(五/枚)¶
　一味熟煮取黄於鐺中炒如黑脂膏以物先揩瘢㾗¶
<pb:KR3e0027_WYG_017-10b>¶
　然後塗膏日三次即自滅¶
麥麩散　治面瘢㾗凸塗之¶
　右方秋冬以小麥春夏以大麥麩細擣為散酥和傅¶
　封瘢㾗上¶
真玊磨方　治面上瘢㾗¶
　　真玊　取平處一面磨瘢㾗久則無㾗¶
　　髭髪門¶
　　　睂髯髭髪統論¶
<pb:KR3e0027_WYG_017-11a>¶
論曰足太陽血氣盛則睂美足少陽血氣盛則髯美足¶
少陰血氣盛則髪美手陽明血盛則髭美夫經絡所至¶
不同血氣各有所屬睂髯髪髭率本於經絡之血氣或¶
黒或紺或黄或白可以知盛衰葢血氣在人猶水之津¶
也髭髪猶津之有彡也津之槁澤而彡隨之則髭髪本¶
氣血可知矣¶
　　　烏髭髪¶
論曰髪本於足少陰髭本於手陽明二經血氣盛則悦¶
<pb:KR3e0027_WYG_017-11b>¶
澤血氣衰則枯槁容貌之間資是以賁飾則還枯槁為¶
悦澤法焉可廢乎¶
地黄丸方　烏髭髪¶
　　生地黄汁(一/斤)　生薑汁(五/合)　巨勝子　旋復花¶
　　熟乾地黄　乾椹子(各二/兩)¶
　共六味除二味汁外擣羅為末先將前二味汁用銀¶
　器煎熟看稀稠將藥末和丸如彈子大每服夜飲酒¶
　半酣後含化一丸¶
<pb:KR3e0027_WYG_017-12a>¶
揩牙烏髭方¶
　　皂莢(懐州者/十條)　以地黄自然汁生薑自然汁各半¶
　　盞和匀旋刷皂莢於火上炙以二藥汁盡為席研¶
　　細為末入青鹽拌匀逐日擦齒藥用經旬效¶
　　　鬚髪黄白¶
論曰足少陰血氣盛則髪潤澤而黑足太陽血氣盛則¶
鬚潤澤而黑二經血氣虚乏則鬚髪變為黄白然則還¶
其潤澤復其紺黑雖有傳染之法曾不如益血補氣為¶
<pb:KR3e0027_WYG_017-12b>¶
常服劑葢血調適則滋澤外彰其視用傳染之功逺¶
矣¶
乾漆丸方　治髭髪白可以變黑¶
　　乾漆(炒令/烟盡)　栢子仁(炒/)　生乾地黄　熟乾地黄¶
　　(各一/兩)¶
　共四味擣羅為末研糯米飯和擣三五百杵塗酥丸¶
　如梧桐子大每服二十丸空心温酒下¶
治鬚髪黄白變令黑色倒行油方¶
<pb:KR3e0027_WYG_017-13a>¶
　右方取銀子三兩作小盒子盛汞一兩以乾水蛭七¶
　枚為末同入盒内用蚯蚓泥固濟約半指厚深埋在¶
　馬糞中十九日取出已化為黑油矣用魚胞裹指頭¶
　㸃藥撚之¶
　　　白秃¶
論曰蟯之為害因血氣虚乘風而上則能生瘡疽癬瘑¶
疥無不為也瘡痂不去而痒鬢髪禿落無復生榮是為¶
白秃¶
<pb:KR3e0027_WYG_017-13b>¶
五味子膏方　治白秃落髪¶
　　五味子　肉蓯蓉　松脂　蛇&KR0451;子　逺志(各三/兩)¶
　　雄黄(研/)　雞糞白　雌黄(研/)　白蜜　兔絲子(五/兩)¶
　　(以酒浸一/宿各一兩)　猪脂(二/升)¶
　共十一味先將草藥擣羅為末次將石藥及雞糞白¶
　再研令如粉下猪脂松脂入鍋中同熬化復下諸藥¶
　文火煎稀稠得所以綿濾去滓瓷盒盛每用先以桑¶
　柴灰汁洗頭令淨後塗藥不過三次髪落生¶
<pb:KR3e0027_WYG_017-14a>¶
　　　赤秃¶
論曰諸陽脈皆在於頭風熱乘之則陽邪熾盛發於頭¶
皮腦絡之間細瘡徧密赤色有汁痒痛侵淫乃至髪落¶
故名赤秃¶
旱蓮汁方　治赤禿髪落塗之¶
　　旱蓮草(三/兩)　鐵粉(一/分)¶
　二味先將旱蓮草擣絞取汁次入鐵粉研令極細入¶
　盒中每用先以泔漿洗頭次塗之¶
<pb:KR3e0027_WYG_017-14b>¶
牛羊角灰方　治赤秃髪落塗之¶
　　牛羊角(等分/燒灰)¶
　二味研如粉以猪脂調傅之¶
馬蹏灰方　治赤禿髪落塗之¶
　　馬蹏(燒/灰)¶
　一味研如粉用臘月豬脂調塗之¶
椹汁方　治赤秃髪落塗之¶
　　黑椹(一/斗)¶
<pb:KR3e0027_WYG_017-15a>¶
　一味内瓶中密封於北簷下埋之百日即變為水每¶
　用淨洗頭次塗髪即生¶
　　眼目門¶
　　　眼目統論¶
論曰内經曰肝主目又曰在臟為肝在竅為目難經曰¶
肝氣通於目目和則知五色矣内經又曰心者五臟專¶
精目者其竅也夫目既為肝之竅矣又為心之竅何也¶
曰目者五臟之精華固不專於肝也所謂骨之精為瞳¶
<pb:KR3e0027_WYG_017-15b>¶
人筋之精為黑血之精為絡脈氣之精為白睛肉之精¶
為約束是也析而言之則通乎五臟合而言之則主於¶
肝夫惟通乎五臟故曰精明五色者氣之華於此乎觀¶
五臟有餘不足六腑强弱形之盛衰以此參伍决生死¶
之分夫惟主於肝故肝虚寒則目&KR0617;&KR0617;視物生花肝實¶
熱則目痛如刺肝中寒則目昬而瞳子痛肝熱冲睛則¶
目眥赤痛生瘜肉不特如此神志俱悲而泣下則以水¶
火相感故也一水不勝五火而目盲則以陰陽各併故¶
<pb:KR3e0027_WYG_017-16a>¶
也夫五臟陰陽其變動俱感於目又況攝養失宜動過¶
生疾者耶或多熱食或嗜五辛或喜怒不時或房室不¶
節以至凌寒冒暑處溼當風哭泣不寐凡過用目力皆¶
至疾病其候不一養生者不可不知也¶
　　　肝虚眼¶
論曰肝虚眼其證不一巢氏折之有忽然發腫者有淚¶
出不止者有睛生翳膜暈者有視物漠漠不能逺視者¶
有精彩昬濁黑白不明而暈者葢肝開竅於目腑臟精¶
<pb:KR3e0027_WYG_017-16b>¶
華之所聚也血氣既衰不足以榮養故證狀之異如此¶
龍木論有肝臟虚熱外障謂其證忽發昬澁淚出痒¶
痛摩隠瞳人黒睛腫漸生翳障視物不明者宜審¶
治之¶
栢子仁丸方　治肝虚視物漠漠不能逺見睛輪昬暗¶
澁痛¶
　　栢子仁　薏苡仁　烏麻仁　車前子　枸把子¶
　　菴䕡子　兎絲子(酒浸别搗/末各一兩)　杜荆子　青葙子¶
<pb:KR3e0027_WYG_017-17a>¶
　　五味子　蛇牀子　桂心　菊花　山藥(各半/兩)¶
　　熟乾地黄　肉蓯蓉(酒浸/切焙)　白茯苓(各一/兩)¶
　右十七味擣羅為末鍊蜜和丸如桐子大每服二十¶
　丸空心温酒下¶
石决明丸方　治肝虚血弱目久昬暗¶
　　石决明　兎絲子(酒浸一宿/别研末)　五味子(各一/兩)¶
　　熟乾地黄　細辛　知母　山藥(各一/兩)¶
　七味為末鍊蜜和丸如梧桐子大每服三十丸空心¶
<pb:KR3e0027_WYG_017-17b>¶
　米飲下¶
地黄丸方　治肝虚淚出不止翳暈侵睛視物不逺或¶
　　睛昬濁黑白不明¶
　　熟乾地黄　五味子　兎絲子(酒浸一/宿别搗)　蕤仁(去/皮)¶
　　　車前子(各一/兩)　白茯苓　栢子仁(研/)　細辛¶
　　甘草　防風(各半/兩)¶
　共十味為末鍊蜜和丸如桐子大每服二十丸空心¶
　温酒下¶
<pb:KR3e0027_WYG_017-18a>¶
　　　肝實眼¶
論曰肝氣通於目其氣平則諸疾不生過實則生患乃¶
有肝實眼之證令人目痛如刺久不已則目赤而生淫¶
膚息肉治宜瀉之又當視其老壯凡人五十以前可服¶
瀉肝湯過五十則不可或有是疾當不得已而用之¶
菊花散方　治一切眼疾肝熱上攻羞明畏日淚出¶
　　菊花(一/兩)　蜜䝉花　甘草(生/)　梔子仁　芎藭¶
　　大黄(各半/兩)　蒺藜子(炒去/角)　防風　當歸(焙切各/一兩)¶
<pb:KR3e0027_WYG_017-18b>¶
　九味為散每服二錢食後臨臥麥門冬熱水調下¶
生地黄湯方　治肝實熱眼熱痛不止¶
　　生地黄汁　蜜　車前子汁(三味和匀/各二兩)　𤣥參¶
　　升麻　梔子仁(各一/兩)　芍藥(一兩/半)　細辛(半/兩)¶
　共八味羅五味為末每服五錢水煎入前三汁再煎¶
　温服¶
㸃眼煎方　治肝實熱目眥熱痛¶
　　梔子仁　蕤仁　決明子(㣲炒各/一兩)　石膏(二/兩)¶
<pb:KR3e0027_WYG_017-19a>¶
　　車前子(三/合)　竹葉(二/握)　秦皮(三/分)　白蜜(三兩/後入)¶
　共八味剉碎七味以井華水五斤煎取汁一升再入¶
　蜜調匀瓷器中重湯煮如稀&KR0307;每㸃如大豆許¶
羚羊角散方　治肝臓實熱眼目昬暗時多熱淚¶
　　羚羊角　羌活　𤣥參　車前子　黄芩　括樓¶
　　仁　山梔子(各半/兩)　胡黄連　菊花(各三/分)細辛(一/分)¶
　為散每服二錢食後竹葉熱水調下¶
　　　目胎赤¶
<pb:KR3e0027_WYG_017-19b>¶
論曰目胎赤者緣在胎時母嗜五辛及餌熱藥傳移胞¶
藏内稟邪熱及至生長兩目赤爛至大不差故名胎赤¶
又人初生洗目不淨穢汁潰壞者亦有之内外之治小¶
異也¶
羚羊角湯方　治胎赤眼久不差昬暗漠漠瞳人脹痛¶
　　羚羊角屑(三/兩)　防風　芍藥　蕤仁　麥冬　地¶
　　骨皮　决明子　甘草(炙各/二兩)　茯神(去木/三兩)¶
　每服五錢水煎食後臨卧服¶
<pb:KR3e0027_WYG_017-20a>¶
治胎赤眼㸃眼梨汁煎方¶
　　梨汁(絞汁/一盞)　古字銅錢(二七/文)　胡黄連末(二/錢)　青¶
　　鹽(半/兩)　龍腦(一/錢)¶
　共五味先將古錢二七枚重重着青鹽隔每一重錢¶
　着一重鹽疊之填滿錢孔中入火燒令通赤去灰塵¶
　投入前梨汁中浸一復時去錢將汁煎三五沸以新¶
　綿濾入瓷器瓶内入胡黄連末浸七日去黄連龍腦¶
　末令匀要用以銅筯㸃少許在目眥頭¶
<pb:KR3e0027_WYG_017-20b>¶
治胎赤眼㸃眼龍腦膏方¶
　　龍腦(研一/錢)　蕤仁(去皮一/分研)　杏仁(七枚湯浸去/皮尖雙仁研)¶
　三味研如膏用人乳汁調和令匀瓷盒中盛每用以¶
　銅筯㸃少許在目眥頭日兩度¶
　　　目赤痛¶
論曰内經謂心主血又曰肝受血而能視蓋肝開竅於¶
目若肝血壅盛心經熱實熱氣既熾血乃滂溢而上衝¶
於目故令目赤痛也難經所謂痛者為實宜散壅滯决¶
<pb:KR3e0027_WYG_017-21a>¶
邪實則病可已¶
羚羊角湯方　治肝心氣熱目赤痛¶
　　羚羊角(鎊/)　蔓荆實(去白/皮)　菊花　防風　芍藥¶
　　(各二/兩半)　黄芩(一/兩)　𤣥參(半/兩)¶
　每服三錢煎再入馬牙硝半錢食後温服臨臥再服¶
旋復花湯方　治目赤痛¶
　　旋復花　升麻　秦芁　防風　羚羊角　萎蕤¶
　　(各一/兩)　黄連　柴胡(去苗/葉)　黄檗(去粗/皮)　甘草(炙/各)¶
<pb:KR3e0027_WYG_017-21b>¶
　　(半/兩)¶
　每服五錢水煎食後温服臨臥再服¶
乳汁煎㸃眼方　治肝熱目赤痛¶
　　人乳汁(半/兩)　古字錢(十/文)¶
　二味以乳汁於銅器中磨錢令變色稀稠成煎即止¶
　内瓷瓶盛每以銅筯㸃少許目眥頭日三五次¶
犀角湯方　治赤眼腫痛¶
　　犀角末　秦芁(二/兩)　黄連　馬牙硝　滑石　杏¶
<pb:KR3e0027_WYG_017-22a>¶
　　仁(去皮尖雙仁/半兩出油)¶
　右六味為末和匀以沙糖一處入藥熬成膏每用皂¶
　子大沸湯化洗之¶
通頂散方　治赤眼腫痛¶
　　苦葫蘆子(四十/九粒)　穀精子(研一/錢)𤓰蔕(十四枚/燒灰)　乳香¶
　　(研半/錢)　薄荷葉(一/錢)¶
　五味為末入龍腦少許鼻内搐一字立效¶
石膏散方　治上焦壅熱目赤口乾¶
<pb:KR3e0027_WYG_017-22b>¶
　　石膏　甘菊花　羌活　白附子　白&KR0008;&KR0094;　𤣥參¶
　　黄連¶
　共七味等分為散每服二錢生薑茶酒調下¶
　　　目熱磣痛赤腫¶
論曰五臟六腑之精華皆上注於目若風熱搏於腑贜¶
毒氣乘肝衝發於目則熱氣外泄淚下眵多日夜暴燥¶
故熱磣痛赤腫也¶
地骨皮湯方　治風毒衝眼赤痛朝乾磣¶
<pb:KR3e0027_WYG_017-23a>¶
　　地骨皮　甘菊花(擇/)　升麻　黄連　防風　决¶
　　明子(微/炒)　細辛(各一/兩)　竹葉¶
　共八味除竹葉外擣篩每服五錢入竹葉七片同煎¶
　服食後臨臥再服¶
龍&KR0547;湯方　治眼磣澁如針刺血痛昬暗¶
　　生麥門冬(一兩/半)　木通(一/兩)　熟乾地黄(三/兩)　旋復¶
　　花　大青　茯神(各一/兩)　黄連(各一/兩)¶
　每服三錢水煎入芒硝半錢攪匀食前温服¶
<pb:KR3e0027_WYG_017-23b>¶
地骨皮散方　治風毒氣上攻兩眼磣澁疼痛及暴赤眼¶
　　地骨皮　羌活　防風　土蒺藜(去刺/微炒)　甘草(炙一/兩)¶
　為散每服二錢荆芥清茶調下如患暴赤眼濃煎甘¶
　草湯調下食後臨臥服¶
洗眼蕤仁湯方　治目熱赤痛磣澁¶
　　蕤仁(去/皮)　秦皮　防風(各一/兩)　甘菊花(半/分)　竹葉¶
　　(二/握)　山梔子仁　萎蕤(各半/兩)¶
　共七味剉如麻豆以水五盞煎取二盞半熱淋冷頓¶
<pb:KR3e0027_WYG_017-24a>¶
　煖淋洗痛止則止即住煎藥不得犯鐵器¶
㸃眼黄連煎方　治眼目暴赤磣澁疼痛¶
　　甘蔗(十二/兩汁)　黄連(研半/兩)¶
　二味於銅器中以慢火養令汁涸去半以綿濾去每¶
　日兩度㸃¶
　　　目赤爛¶
論曰目赤爛者瞼眥俱赤且爛見風益甚又謂之風赤¶
眼此由衝冒風日風熱之氣傷於瞼眥與津液相搏故¶
<pb:KR3e0027_WYG_017-24b>¶
令赤爛也迎風則痒淚出遇熱則傷爛眵多治宜鎮平¶
肝氣滌洗瞼膚則清淨之竅自然明矣¶
菊花湯方　治風毒氣攻眼生瘡爛¶
　　菊花　升麻　黄連(去/鬚)　木通　防風(去/义)　白茯¶
　　苓　地骨皮　萎蕤(各一/兩)¶
　右八味擣篩每服五錢入竹葉十片同煎去滓空心¶
　日午臨臥温服¶
柴胡洗眼湯方　治眼赤痛微腫眥赤爛多時¶
<pb:KR3e0027_WYG_017-25a>¶
　　柴胡(去/苗)　蕤仁(去皮/研)　黄連(去/鬚)　升麻(各一/兩)¶
　右四味擣篩以水三升煮取一升半濾去滓微熱淋¶
　洗如冷再煖洗三徧¶
黄連散方　治赤白眥爛生瘡衝風淚出¶
　　黄連(去/鬚)　雄黄(研各一/兩半)　細辛(去苗/蘗)　黄檗(去粗/皮各)¶
　　(三/分)　乾薑(一/分)¶
　右五味擣羅為散研令極細以密器盛毎用二黍米¶
　許㸃兩目眥日三度¶
<pb:KR3e0027_WYG_017-25b>¶
　　　目血灌瞳人¶
論曰目屬肝肝受血而能視則目瞻視必資血苟因物¶
損傷致血脈散亂則敗血侵睛灌注瞳人害於瞻視不¶
早治或致喪明故謂之血灌瞳人¶
人參湯方　治血灌瞳人澁痛¶
　　人參　赤茯苓　細辛　桔梗　車前子(各一/兩)¶
　　防風(去/义)　五味子(各半/兩)¶
　共七味擣篩每服五錢水煎温服食後臨臥再服¶
<pb:KR3e0027_WYG_017-26a>¶
决明湯方　治血灌瞳人¶
　　石决明　人參　川芎　細辛　五味子(各一/兩)¶
　　赤茯苓(二/兩)¶
　右六味擣篩毎服五錢水煎服食後臨臥服¶
沒藥散方　治血灌瞳人¶
　　沒藥(一兩/半)　騏驎竭　大黄(炒/)　芒硝(各一/兩)¶
　右四味擣研為細末每服三錢熟水調下空心食後¶
　日三¶
<pb:KR3e0027_WYG_017-26b>¶
　　　赤脈衝貫黑睛¶
論曰眼者五臓之精華若風邪熱毒内干於臓腑則隨¶
其經絡上衝於目故令赤脈衝貫黑睛也上下左右各¶
有部分不可不察其從大眥侵睛而痒者肺胃熱也其¶
從小眥起者手少陽脈動虚熱也其自上而下者足太¶
陽脈動邪熱也其自下衝上者足陽明脈動邪爇也其¶
源不同當察其部分依經以治之¶
通明湯方　治三焦熱治小眥偏赤赤脈射黑睛¶
<pb:KR3e0027_WYG_017-27a>¶
　　术通　萎蕤　甘草(炙各一/兩半)　枳殻(去瓤/麩炒)　黄芩¶
　　(去黒/心)¶
　右五味擣篩每服五錢水煎入芒硝地黄汁各少許¶
　再煎沸温服¶
黄蓍湯方　治眼上下赤脈貫黑睛¶
　　黄蓍　芍藥　知母　升麻　犀角(屑各/兩半)　苦竹¶
　　葉(五十/片)¶
　右六味擣篩毎服五錢水煎入芒硝少許再煎温服¶
<pb:KR3e0027_WYG_017-27b>¶
摩頂明目膏方　治風熱衝目赤脈胬肉¶
　　生麻油(二/升)　真酥(五/兩)　車前子　淡竹葉(洗各/半兩)¶
　　吳藍　大青　黄連(去/鬚)　山梔子仁　麥門冬¶
　　槐白皮　甘草(炙/)　栁白皮　黄芩　馬牙莧實¶
　　生犀角(鎊/)　馬牙硝(别/研)　朴硝(别研各/一兩)鹽花(研半/兩)¶
　右十八味除硝鹽油酥外細通油瓷瓶中綿罩口重¶
　湯煎三復時捩去滓更新綿濾過置生鐵器中每日¶
　飯後及臥時開髪滴頂心以生鐵熨斗子摩頂一二¶
<pb:KR3e0027_WYG_017-28a>¶
　千下兼去目中熱毒昬障痛澁¶
　　　墜睛¶
論曰墜睛者眼因賊風所吹血脈受寒貫衝瞳人風寒¶
氣隨眼帶牽拽睛瞳向下名曰墜睛也日久不治瞳人¶
損陷遂致失明¶
犀角散方　治墜睛眼時發疼痛視物散亂¶
　　犀角　羚羊角(各半/兩)　青牛膽(一/枚)　五味子　槐¶
　　實　茺蔚子　青葙子惡實(炒/)　胡黄連　盧¶
<pb:KR3e0027_WYG_017-28b>¶
　　㑹(研/)　地骨皮(各一/錢)　兎肝(炙乾/一具)¶
　右十二味除膽外擣研為末以膽汁拌匀毎服二錢¶
　煎槐子湯調下卧再服忌發熱毒物¶
槐實丸方　治墜睛失明眼睛牽陷¶
　　槐實　羚羊角　獨活　地膚子　天麻　沙參¶
　　人參(各一/兩)　防風(去/义)　甘菊花　枳殻(炒各/一兩)　决¶
　　明子(二/兩)¶
　右十一味擣羅為末鍊蜜和搗百杵丸如梧桐子大¶
<pb:KR3e0027_WYG_017-29a>¶
　每服三十丸空心臨卧漿水下¶
　　　蟹目¶
論曰臟腑壅滯肝經積熱上衝於目令人目痛睛疼者¶
毒氣結聚甚則黑睛上生黑珠子如蟹目狀故以名之¶
或有如豆者名曰損翳或曰離睛又曰蟹睛病極難治¶
不可釣割及傳諸毒藥唯宜服宣泄之劑使邪熱退病¶
差矣¶
瀉肝補膽防風湯方　治蟹目疼痛¶
<pb:KR3e0027_WYG_017-29b>¶
　　防風(一兩/半)　逺志　黄芩　人參　桔梗(炒/)¶
　　細辛　芍藥(各一/兩)¶
　右七味擣篩每服五錢水煎食後臨臥温服¶
萎蕤犀角散方　治眼生蟹目黑睛疼痛¶
　　萎蕤　犀角　蕤仁(湯浸去/赤皮)　黄連(去/鬚)　黄芩¶
　　梔子仁　甘草　升麻(各等/分)¶
　共八味㹗羅為散每服三錢水煎食後臨臥温服¶
瀉肝黄芩羚羊角湯方　治蟹睛疼痛¶
<pb:KR3e0027_WYG_017-30a>¶
　　黄芩　羚羊角　赤芍藥　細辛　桔梗(炒/)　人¶
　　參　逺志　甘草(炙各/半兩)　防風(去义一/兩半)¶
　右九味擣篩每服五錢水煎食後臨臥温服日再¶
　　　目珠子突出¶
論曰人因風熱痰飲攻漬腑臓陰陽不和肝氣藴積熱¶
毒之氣上衝于目使目睛痛疼甚者突出治宜先服寒¶
藥以瀉肝氣然後調治勿求速效惟漸治之仍須微鍼¶
引出惡汁也¶
<pb:KR3e0027_WYG_017-30b>¶
麥門冬茺蔚飲方治風熱攻目赤痛目睛欲凸出者¶
　　麥門冬　茺蔚子(各二/兩)　桔梗(炒/)　防風　𤣥參¶
　　知母(各一/兩)　黄芩(去黑/心)　天門冬(去心各/一兩半)¶
　右八味擣篩每服五錢水煎食後臨臥温服¶
黄連湯方　治風毒衝眼赤腫睛欲突出洗眼¶
　　黄連(去/鬚)　秦皮　黄檗(去粗皮/各一兩)　乾棗(十枚/去核)¶
　　蕤仁(三/分)¶
　右五味㕮咀如麻豆大拌匀每用一兩半以水四盞¶
<pb:KR3e0027_WYG_017-31a>¶
　煎至二盞稍熱去滓抄洗眼冷即重煖日三度¶
治睛眼忽然突出一二寸者冷水灌¶
　右方急取冷水灌眼中數次換水須㬰睛當自收¶
　　　目見黑花飛蠅¶
論曰腎水也肝木也木得水而盛其理明矣腎水既虚¶
肝無以滋養故見於目者始則&KR0617;&KR0617;不能矚逺久則昬¶
暗見黑花飛蠅其證如此腎虚可知也治宜以益腎水¶
去肝風之劑則標本兩得矣¶
<pb:KR3e0027_WYG_017-31b>¶
治肝腎風虚眼生黑花宜服此方¶
　　磁石(二兩燒醋淬七/徧細研水飛)　神麯(四兩/炒)　硃砂(一兩細/研水飛)¶
　右三味擣羅為末鍊蜜和擣一二百杵丸如梧桐子¶
　大食後酒下二十丸¶
治肝腎虚風上攻眼生黒花頭目不利能通神延年¶
　　川椒(一/斤)¶
　一味揀淨去目并閉口者於銚内炒令透於地上鋪¶
　淨紙二重新盆合定周&KR0158;用黄土培之半日去毒出¶
<pb:KR3e0027_WYG_017-32a>¶
　汁然後取出乾為度只取椒於瓷盒子内收毎日空¶
　心新汲水下十粒¶
五倍子丸方　治眼見黑花去翳明目¶
　　巴㦸天(一/兩)　枸祀子(㨂二/合)　甘菊花(三/兩)　旋復花¶
　　(四/兩)　蜀椒(去目并閉/口者五兩)¶
　右五味將椒入銀器内入青鹽四兩醋三升慢火煮¶
　乾如器物小旋添醋煮候醋盡又將椒與前四味焙¶
　乾杵為末鍊蜜和丸如梧桐子大每服三十丸至四¶
<pb:KR3e0027_WYG_017-32b>¶
　十丸空心午夜臨臥温酒或鹽湯下¶
枸把丸方　治肝腎風氣上攻眼生黑花¶
　　枸把(久暴/二兩)　巴㦸天(穿心紫色/者去心)　蜀椒(去目并閉/口者炒出)¶
　　(汗各/一兩)　旋復花(擇/淨)¶
　右四味擣為末鍊蜜和丸如梧桐子大每服三十丸¶
　臘茶下不拘時¶
兎肝丸方　治肝腎毒風攻衝眼生黒花昬暗視物不¶
　　明¶
<pb:KR3e0027_WYG_017-33a>¶
　　兎肝(去筋膜/切焙)　羌活　黄連　菊花(各三/分)　地骨¶
　　皮　龍齒　防風　柴胡　車前子　青葙子¶
　　白附子　萎蕤(各半/兩)¶
　右十二味搗羅為末錬蜜丸如梧桐子大每服二十¶
　丸食後竹葉湯下¶
　　　息肉淫膚¶
論曰脾肺有熱藴積不散傳播肝經流注血脈上衝於¶
目發於臉眥息肉脹起攀系白睛隱澁妨悶故謂之息¶
<pb:KR3e0027_WYG_017-33b>¶
肉淫膚¶
桔梗湯方　治目生雞冠蜆肉¶
　　桔梗　大黄(炒/)　細辛　黄芩　𤣥參　芒硝(鍊/過)¶
　　(者各/一兩)　防風　車前子(各一/兩半)¶
　右八味擣篩毎服三錢水煎食後温服¶
㸃眼蝸牛漿方　治息肉淫膚赤白膜曾見人説治小¶
　　兒痘後生翳以蝸牛汁丹砂滴目中效¶
　　生蝸牛(一/枚)¶
<pb:KR3e0027_WYG_017-34a>¶
　一味去其掩内丹砂末於口中火上炙沸以綿注取¶
　汁傅于眥中立效¶
㸃眼雀糞膏方　治息肉淫膚赤白膜¶
　　雄雀糞¶
　一味取細直者以乳汁和研細㸃傅翳上¶
又方¶
　　杏仁(湯浸去皮尖/雙仁用七枚)¶
　一味嚼細吐于手掌内以綿纒筯頭㸃于胬肉上不¶
<pb:KR3e0027_WYG_017-34b>¶
　過三五度差¶
㸃眼食鹽膏方　治眼中息肉¶
　　食鹽(研一/分)　驢脂(一/兩)¶
　二味先熬驢脂後下食鹽調成膏以銅筯㸃如黍米¶
　許於目眥頭日三夜一¶
通神膏方　治眼生翳膜赤脈息肉澁磣痒痛有淚¶
　　白沙蜜(四/兩)　青鹽(研/)　麝香(研各/一字)　磠砂(飛過/半字)¶
　　白礬(飛過/半字)　當歸(為末/半錢)　黄連(去鬚為/末一錢)¶
<pb:KR3e0027_WYG_017-35a>¶
　右八味同研令研匀入青竹筒内慢火煮半日候冷¶
　綿濾去滓瓷瓶收貯每㸃眼了瞑目少時以温湯洗¶
　翳與息肉等俱下¶
　　　目生胬肉¶
論曰目生胬肉者由脾肺不利風熱乘之其候或痒或¶
痛赤瘀而爛壅熱既久息肉增長近則侵睛輪大則覆¶
瞳人治不可緩鈎割熨烙各自有法至于袪風滌熱之¶
劑豈可偏廢哉¶
<pb:KR3e0027_WYG_017-35b>¶
𤣥參散方　治目赤痛胬肉滿疼¶
　　𤣥參　甘菊花　决明子　大黄(炒/)　苦參¶
　　車前子　枳殻(麩/炒)　山梔子仁　防風　黄連(去/鬚)¶
　　升麻(各二/兩)¶
　右十一味擣羅為細散每服三錢食後以米飲調服¶
　臨卧再服¶
决明散方　治眼生胬肉侵睛及贅肉生瘡暈眼赤¶
　决明子　車前子　青葙子(各半/兩)　黄連(去/鬚)　萎蕤¶
<pb:KR3e0027_WYG_017-36a>¶
　　甘草(炙/)　羚羊角　枳殻(麩/炒)　芎藭(各一/兩)¶
　右九味搗羅為細散每服三錢食後温漿水下臨臥¶
　再服¶
升麻丸方　治熱痛胬肉生瘡¶
　　升麻　車前子　黄芩　茺蔚子　𤣥參　决明¶
　　子(炒/)　龍膽　山梔子仁　防風　甘草(炙/)¶
　　生地黄　地膚子(各一/兩)¶
　右十二味擣羅為細末鍊蜜丸如梧桐子大每服二¶
<pb:KR3e0027_WYG_017-36b>¶
　十丸食後温漿水下臨臥再服加至三十丸¶
㸃眼艾熏散方　治目生胬肉¶
　　蕤仁(研細/一兩)　膩粉(一/錢)　半酥(一/兩)　熟艾(如雞子/大許)¶
　右四味搗三味入乳缽中令極細攤開次取艾火燒¶
　將乳鉢覆令&KR0547;熏之候燒盡艾&KR0547;以槐木椎碎研令¶
　&KR0547;氣匀然後少少㸃眼眥頭三五度¶
鯽魚貼方　治目生胬肉澁痛¶
　　鯽魚(鮮/者)¶
<pb:KR3e0027_WYG_017-37a>¶
　一味去皮骨淨取肉一片中央開一竅正貼眼上日¶
　三五度易¶
　　　目内生瘡¶
論曰目内生瘡者以脾臟毒熱重蒸于上鬱而不散遂¶
令瞼内生瘡其初患時或痒或痛發歇無常或多眵淚¶
眥門如丹砂色於是漸有翳膜龍木論謂不宜㸃藥鍼¶
灸惟宜服瀉脾清膈之劑滌蕩本源當如是也¶
决明子丸方　治肝肺熱毒氣攻兩眼生瘡赤痛¶
<pb:KR3e0027_WYG_017-37b>¶
　　决明子(炒/)　菊花　秦皮　黄連(去鬚各/一兩)　車前¶
　　子　地骨皮(各一/兩半)　黄芩　羚羊角　生乾地黄(焙/)¶
　　山梔子　萎蕤　秦芁(各一/兩)　青葙子　白茯苓¶
　　(各一/兩半)　升麻(一/兩)¶
　右十五味擣羅為末鍊蜜丸如梧桐子大每服三十¶
　丸食後温水下再服¶
梔子湯方　治肝心熱毒目生瘡及磣痛¶
　　梔子仁(半/兩)　犀角屑(一/兩)　木通　黄芩(各半/兩)¶
<pb:KR3e0027_WYG_017-38a>¶
　　大黄(炒/)　瞿麥穗(各一/兩)　黄連(去/鬚)　車前子(一/兩)¶
　右八味擣篩每服五錢入竹葉七片同煎入芒硝末¶
　半錢放温服日二¶
清涼包子方　治眼赤熱生瘡退翳¶
　　黄連(一分/為末)¶
　一味用水一碗面東撲取倒流水些小將黄連末匀¶
　摻在碗内用熟艾一塊如雞子大安在古錢七文上¶
　四面更用青銅錢四十文足作四塊垜子覆黄連碗¶
<pb:KR3e0027_WYG_017-38b>¶
　在上㸃火燒艾候&KR0547;盡更掃下黄連末用夾絹袋子¶
　盛了取孩兒乳汁浸時時㸃在眼中覺口中苦透為¶
　度如暴赤眼用之立效¶
　　　目膿漏¶
論曰目膿漏者緣血脈壅熱傳入於足太陽膀胱之經¶
膀胱之脈起于目内眥則令人瞼眥腫痒久即成瘡膿¶
汁時下綿綿不絶如器津漏故謂之膿漏不治則膿毒¶
淹漬穿壞白睛黑㸃相連即難治療¶
<pb:KR3e0027_WYG_017-39a>¶
防風湯方　治眼漏睛膿出¶
　　防風(二/兩)　地骨皮　逺志　白茯芩　人參¶
　　黄蓍(各一/兩)　大黄(炒/)　知母(各二/兩)¶
　右八味搗篩每服一錢水煎食後臨卧温服¶
龍腦散㸃方　治睛漏瘡目大眥出膿汁有竅¶
　　龍腦(研/)　馬牙硝(各半/錢)　菉豆粉(一/錢)¶
　三味同研極細用燈心黏藥㸃之再㸃¶
　　　目生珠管¶
<pb:KR3e0027_WYG_017-39b>¶
論曰目生珠管者風熱痰飲漬于肝血氣藴積津液結¶
聚所由生也肝藏血故肝受血而能視氣調血和則精¶
華見於目今邪乘於肝肝氣受病為風熱熏蒸痰飲漸¶
漬使血氣壅閼上衝於目津液結聚狀如珠管故以名¶
焉¶
銅青丸方　治眼生膚翳垂珠管¶
　　銅青(一/兩)　細墨(半/兩)¶
　二味合研為末醋和丸如白豆大毎用一丸以乳汁¶
<pb:KR3e0027_WYG_017-40a>¶
　新汲水各少許浸化以銅筯㸃之¶
鉛丹膏方　治眼卒生珠管¶
　　鉛丹(半/兩)　鯉魚膽汁(量鉛丹/多少用)¶
　二味合調如膏㸃目眥中日三五次¶
治卒生珠管方¶
　　白蜜¶
　一味以少許㸃目中仰卧令淚出半日許洗之¶
　　　雀目¶
<pb:KR3e0027_WYG_017-40b>¶
論曰晝而明視暮不覩物名曰雀目言其鳥鵲不能見¶
於夜也夫衞氣晝行於陽夜行於陰陰血受邪肝氣不¶
能上榮於目肝受血而能視今邪在於肝陰血澁滯至¶
暮則甚故遇夜目睛昬不能覩物世謂之雀目¶
防風煮肝散方　治雀目¶
　　防風(去/义)　黄連(去/鬚)　穀精草　黄芩　甘草(炙/)¶
　　天南星(各一/兩)　蛤粉(半/分)¶
　右七味搗羅為細散毎服一錢用羊子肝一片銅竹¶
<pb:KR3e0027_WYG_017-41a>¶
　刀批開摻藥在内以麻繩纒定研粟米飯一大盞銀¶
　石鍋内煮熟放温臨臥嚼服切不得犯鐵器病甚者¶
　不過再服必效¶
鬱金散方　治雀目¶
　　鬱金(三/兩)　新牛膽(一/枚)　猪膽(二/枚)　蛤粉(三/兩)　大黄¶
　　(炙半/兩)　黄連(去鬚/半兩)　雄黄(一/分)¶
　共七味將五味為細散并猪膽拌和入牛膽中填滿¶
　陰乾為細散毎服大人一錢小兒半錢食後新汲水¶
<pb:KR3e0027_WYG_017-41b>¶
　調下赤眼氣眼疳眼亦能治之¶
煮肝散方　治雀目咫尺不見物¶
　紫芥菜子員香炒令黑色碾為細散用羊肝一具分¶
　作八服每用散二錢捻在於肝上以笋籜葉裹煮令¶
　熟放冷服以煮肝湯下不過一具肝永除根本臨臥¶
　時服¶
還睛丸方　治雀目¶
　　人參　細辛　白茯苓　木香　知母　芎藭(各一/兩)¶
<pb:KR3e0027_WYG_017-42a>¶
　　石决明　茺蔚子(各二/兩)¶
　共八味搗羅為細末鍊蜜丸如梧桐子大毎服空心¶
　茶下二十丸¶
　　　目瞼垂緩¶
論曰眼瞼垂緩者以血氣不足膚腠開疎風邪客于瞼¶
膚其皮垂緩下覆睛輪故俗呼為睢目又曰侵風久之¶
則垂覆愈下眼閉難開¶
茺蔚散方　治風毒攻眼瞼垂下¶
<pb:KR3e0027_WYG_017-42b>¶
　　茺蔚子　防風　羌活　蔓荆實　𤣥參　細辛¶
　　甘菊花　黄芩　車前子　甘草(各一/兩炙)　大黄(炒半/兩)¶
　右十一味擣羅為散每服四錢水煎温服食後臨臥¶
　各一¶
竹葉湯方　治眼熱毒瞼垂腫遮睛¶
　　苦竹葉　黄連(去/鬚)　黄檗　梔子仁(各一/兩)蕤仁(湯/浸)¶
　　(去皮/半兩)¶
　右五味細剉以水五大盞煎至二盞半去滓温服澄¶
<pb:KR3e0027_WYG_017-43a>¶
　清洗眼日五七次¶
黄蓍丸方　治氣血不足膚瞼下覆睛輪垂緩難開又¶
　　名睢目¶
　　黄蓍　蒺藜子(炒去/角)　生乾地黄(焙/)　柴胡¶
　　甘草(炙/)　梔子仁　苦參　白术　白花蛇(酒浸/去皮)¶
　　(骨各/一兩)　防風(去/义)　菊花　茯苓　山藥　秦芁(各/三)¶
　　(分/)　天門冬　枳殻(麩/炒)　白檳榔(各一/兩半)¶
　右十八味搗羅為末鍊蜜丸如梧桐子大每服三十¶
<pb:KR3e0027_WYG_017-43b>¶
　丸空心温酒下¶
升麻散方　治風邪客於瞼膚其皮垂下緩覆睛輪眼¶
　　閉難開¶
　　升麻　山茱茰(各三/分)　甘菊花　細辛(各半/兩)¶
　　蔓荆實　山藥　防風(各一/兩)¶
　右九味搗羅為散每服三錢温酒調下¶
　　　目瞼腫鞕¶
論曰目瞼腫鞕者内因肺肝積熱上衝于目外為風邪¶
<pb:KR3e0027_WYG_017-44a>¶
所搏風熱留結在於瞼眥血氣不得宣通故令腫鞕久¶
不差多成風粟細瘡眵汁淹漬浸壞眼目先宜鎌洗出¶
毒然後以藥攻治則病可差¶
黄蓍湯方　治目瞼鞕赤腫痛¶
　　黄蓍　茺蔚子　麥門冬(各一/兩半)　地骨皮　𤣥參¶
　　黄芩　知母(各一/兩)¶
　右七味搗篩毎服五錢水煎食後臨臥温服日三¶
大黄桔梗散方　治目瞼腫鞕刺痛¶
<pb:KR3e0027_WYG_017-44b>¶
　　大黄(炒一/兩半)　桔梗(炒/)　黄芩　𤣥參　羚羊角¶
　　白茯苓　人參(各一/兩)¶
　七味搗羅為散毎服一錢至二錢食後臨卧米飲調¶
　下日三¶
洗眼防風湯方　治風熱客搏目瞼腫鞕¶
　　防風　秦芁　甘菊花(各一/兩)　蕤仁(湯浸/去皮)　竹葉(一/握)¶
　　梔子仁　萎蕤(各半/兩)¶
　右七味細剉令匀毎服一兩以水三盞煎取一盞半綿¶
<pb:KR3e0027_WYG_017-45a>¶
　濾去滓每煖洗之¶
　　　倒睫拳攣¶
論曰臟腑久積風熱内熏肝經衝發於目始則腫赤隠¶
痛多淚目久津液澁少瞼眥皮急致睫拳倒刺隠瞳人¶
治法當起去毛睫又刺太陽經令出血及鈹鎌除其惡¶
血仍服除風退熱之劑¶
防風湯方　治風熱衝肝目多倒睫¶
　　防風　甘菊花　旋復花　决明子(炒/)　萎蕤¶
<pb:KR3e0027_WYG_017-45b>¶
　　麥門冬　梔子仁　黄連　甘草(炙/)　升麻¶
　　秦皮(各等/分)¶
　右十一味搗篩每服五錢水煎食後臨臥温服¶
車前子散方　治倒睫赤眼疼痛不開¶
　　車前子(二/兩)　馬蹄决明(㣲/炒)　蕤仁(各一/兩半)　地膚子¶
　　龍膽　甘草(炙/)　菊花(各半/兩)　青葙子　山梔子¶
　　仁(各一/兩)　前胡(三/分)¶
　右十味搗羅為散每服二錢至三錢空心粟米飲調¶
<pb:KR3e0027_WYG_017-46a>¶
　下食後臨卧再服¶
洗眼湯方　治風熱攻目磣澁疼痛漸致倒睫¶
　　蕤仁　秦皮　防風(各一/兩)　山梔子仁　菊花¶
　　萎&KR0331;(各半/兩)　竹葉¶
　右七味細剉以水三升煎取一升半乘熱淋洗冷即¶
　再煖作三度使¶
　¶
　¶
<pb:KR3e0027_WYG_017-46b>¶
　¶
　¶
　¶
　¶
　¶
　¶
　¶
　聖濟總錄纂要卷十七¶
