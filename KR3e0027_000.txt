# -*- mode: mandoku-view; -*-
#+TITLE: 聖濟總錄纂要
#+DATE: 2015-08-24 23:04:53.448938
#+PROPERTY: ID KR3e0027
#+PROPERTY: BASEEDITION WYG    
#+PROPERTY: JUAN 提要
<pb:KR3e0027_WYG_000-1a>¶
欽定四庫全書　　　　　子部五¶
　聖濟總録纂要　　　　　醫家類¶
　　提要¶
　　　　(臣/)等謹案聖濟總録纂要二十六卷宋政和¶
　　　　中奉勅編¶
　　　國朝程林刪定林字雲來休寧人初徽宗御製¶
　　　　聖濟經十卷四十二章又詔集海内名醫出¶
　　　　御府所藏禁方秘論纂輯成編凡二百卷其¶
<pb:KR3e0027_WYG_000-1b>¶
　　　　書久而佚脱林購求殘帙凡得三本互相補¶
　　　　苴尚闕一百七十三卷至一百七十七卷不¶
　　　　可復見以其繁重難行乃撮其指要重為纂¶
　　　　輯門類悉依其舊所闕小兒方五卷則倩其¶
　　　　友項睿補之仍冠以徽宗原序大徳四年集¶
　　　　賢學士焦惠校上序及校刋諸臣銜名考晁¶
　　　　陳二氏書目但有徽宗聖濟經不載是書觀¶
　　　　焦惠序稱始成於政和重刋於大定殆汴京¶
<pb:KR3e0027_WYG_000-2a>¶
　　　　破後隨内府圖籍北行南渡諸人未睹其本¶
　　　　歟今未見其原書然宋代宗尚醫學搜羅至¶
　　　　富就所採録古来専門授受之方尚可以見¶
　　　　其大略其每類冠論一篇亦皆詞簡而理明¶
　　　　均足以資考訂原本之末有神仙服餌三卷¶
　　　　或言烹砂煉石或言嚼柏咀松或言吐納清¶
　　　　和或言斬除三尸盖是時道教方興故有是¶
　　　　妄語林病其荒誕一概汰除惟約取其尋常¶
<pb:KR3e0027_WYG_000-2b>¶
　　　　頤養之藥三十餘方其别擇具有條理故所¶
　　　　録諸方多可行用與膠執古法者異焉乾隆¶
　　　　四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 宋徽宗御製聖濟總録纂要序
<pb:KR3e0027_WYG_000-3a>¶
宋徽宗御製聖濟總録纂要序¶
生者天地之大徳疾者有生之大患方術者治病之大¶
法昔者神農氏黄帝氏獨觀太初旁燭妙有味百藥以¶
辨物審百疾以全生其制名其取類其正君臣其立佐¶
使其見於太素玉冊之書雷公岐伯之問蓋皆開神明¶
之藴窮隂陽之變原性命之理而與天地同其覆載中¶
古以還鏤之玉版蔵之金匱功利及草木惠澤被牛馬¶
所以遺天下後世甚厚歴年既久流弊滋甚糟粕具在¶
<pb:KR3e0027_WYG_000-3b>¶
而精意不傳内經有病名而莫之究有治法而莫之習¶
極其妙至於通仙而莫之悟人之生也其位參於天地¶
其靈貴於萬物形不盈仞而心侔造化崑崙尺宅修之¶
可以長生寸田神牖閑之可以反照天闗神廬息之可¶
以召和去土符書金格鍊丹却粒御氣凌虚不假於物¶
而裕然自足嗟夫達士可以神解昧者且不能養其形¶
而况於了其心乎内之五臓六腑外之九竅四闗著之¶
於色發之於聲寓之於三部九候一失其平則疾病隨¶
<pb:KR3e0027_WYG_000-4a>¶
神聖治於未兆工巧捄其已然非天下之至精孰能探¶
天下之至賾非天下之至粗孰能祐天下之至神朕憫¶
大道之鬱滯流俗之積習斯民之沈痼庸醫之妄作學¶
非精博識非悟解五行之數六氣之化莫索其隠莫擬¶
其逺曰寒曰熱曰寒熱之相搏差之毫釐失以千里而¶
有餘者益之不足者損之率意用法草石雜進夭枉者¶
半可勝嘆哉萬幾之餘著書四十二章𤼵明内經之妙¶
曰聖濟經其意精微其㫖邁逺其所言在理所以探天¶
<pb:KR3e0027_WYG_000-4b>¶
下之至賾又詔天下以方術來上并御府所藏頒之為¶
補遺一卷治法一卷卷凡二百方幾二萬以病分門門¶
各有論而序統附焉首之以風疾之變動終之以神仙¶
之服餌詳至於俞宂經絡祝由符禁無不悉備名之曰¶
政和聖濟總録其所載在事所以祐天下之至神蓋聖¶
人之駴世本在於上末在於下無見於上則治之道不¶
立無見於下則治之具不行經之所言者道也醫得之¶
而窮神總録之所載者具也醫用之而已疾漢張仲景¶
<pb:KR3e0027_WYG_000-5a>¶
作傷寒論而雜之以方唐孫思邈作千金方而繼之以¶
翼以謂不如是則世莫能用其術然之二人者㳺於方¶
術之内者也彼超然獨見於方術之外下顧岐伯之流¶
而與之議始可謂知道朕作總録於以急世用而捄民¶
疾亦斯道之筌蹄云耳天下後世宜致思於忘筌蹄而¶
自得者俯仰之間嚬笑之度御五行之數運六氣之化¶
以相天地以育萬物至扵反營魂而起當生者豈細事¶
哉蓋將有來者焉¶
#+PROPERTY: JUAN 序
<pb:KR3e0027_WYG_000-6a>¶
聖濟總録纂要序¶
臣聞天地以溥生為大徳所以曲成萬物而不遺聖人¶
贊天地之化育故斂時五福以敷錫於庶民夫民之為¶
物也智者寡愚者衆起居失常食飲無節外為寒暑燥¶
濕風以賊其形内為喜怒思憂恐以亂其氣形氣乃傷¶
疾所由作聖人有憂之謂祝由不可以盡已也遂制藥¶
石鍼艾以攻八風六氣之邪為湯液醪醴以佐四時五¶
行之正防其未然救其已病然後物各遂其生民不夭¶
<pb:KR3e0027_WYG_000-6b>¶
其命矣又謂非立憲言不可以福萬世也於是上法天¶
道下因地宜究隂陽之本明生死之由考於古而騐之¶
今取諸已而施之人定為成書著之玉版藏之金匱宣¶
之於布政之堂秘之於靈蘭之室以俟來哲以施無窮¶
其為仁民愛物之心斯可謂極矣然其言至簡其論至¶
要其理至深後世學者雖有上智非研精覈慮則亦未¶
易窺其奥也故曠代之中能以斯術鳴世者時固有之¶
若夫神聖工巧獨得先世不傳之秘如和緩越人亦不¶
<pb:KR3e0027_WYG_000-7a>¶
過十餘人而已况去聖已逺支分派别析而為衆科業¶
而為専門所以人各拘其偏而莫肯究其全則益不逮¶
於古矣積習成常流弊兹甚懼大道將遂於湮微故聖¶
濟總録由是而作焉上下凡二百餘卷始終幾二百萬¶
言逐病分門門各有方據經立論論皆有統蓋將使讀¶
之者觀論以求病因方以命藥則世無不識之病病無¶
妄投之藥唯法有逆從治有先後在乎智者擇其所當¶
從其所宜而已究而言之實醫經之㑹要學者之指南¶
<pb:KR3e0027_WYG_000-7b>¶
生民之司命也惜其始成於政和重刋於大定既綿厯¶
百年之久不能無三豕之訛今主上神極御天修節制¶
度治具畢張以謂是書所載雖先聖之緒餘其所以康¶
濟斯民亦致治之一助也迺詔江浙行省刋於有司布¶
之天下其或&KR1230;戾隨加釐正復降徳音俾下臣為之序¶
引臣誠愚陋竊不自量仰惟聖徳如天甄陶萬類爰自¶
即位以來于今七年恩浹飛沈仁及草木然猶夙夜孜¶
孜廣求民瘼或一物不得其所則必為之惻然臣謂此¶
<pb:KR3e0027_WYG_000-8a>¶
書復出則上可以輔相天地之宜下可以永底蒸民之¶
生物無疵癘咸躋於仁夀之域矣大徳四年二月一日¶
集賢學士嘉議大夫典瑞少監臣焦養直謹序¶
#+PROPERTY: JUAN 校刋職名
<pb:KR3e0027_WYG_000-9a>¶
聖濟總録纂要校刋職名¶
　　正議大夫杭州路總管兼管内勸農事臣梁　曽¶
　　中順大夫江南浙西道肅政㢘訪副使臣商　晦¶
　　嘉議大夫江南浙西道肅政㢘訪副使臣田　滋¶
　　中奉大夫前江南浙西道肅㢘訪副使臣徐　琰¶
　　嘉議大夫簽江浙等處行中書省事臣奪兒只哥¶
　　正奉大夫江浙等處行中書省叅知政事臣安　祚¶
